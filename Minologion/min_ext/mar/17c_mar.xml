<?xml version="1.0" encoding="UTF-8"?>
<document book="min_ext" part="mar" name="17c_mar" title="ΨΑΛΛΟΜΕΝΗ Τῌ ΙΖ'. Μαρτίου, ἐν ᾗ τελεῖται ἡ μνήμη αὐτοῦ.">
ΤΗ ΙΖ' ΤΟΥ ΜΑΡΤΙΟΥ
ΑΚΟΛΟΥΘΙΑ ΤΟΥ ΟΣΙΟΥ   κΑΙ ΘΕΟΦΟΡΟΥ ΠΑΤΡΟΣ ΗΜΩΝ
ΑΛΕΞΙΟΥ ΤΟΥ ΑΝΘΡΩΠΟΥ ΤΟΥ ΘΕΟΥ
ΨΑΛΛΟΜΕΝΗ Τῌ ΙΖ'. Μαρτίου, ἐν ᾗ τελεῖται ἡ μνήμη αὐτοῦ.

ΚΑΝΩΝ ΠΑΡΑΚΛΗΤΙΚΟΣ

ΕΝ Τῼ ΜΙΚΡῼ ΕΣΠΕΡΙΝῼ
Ἱστῶμεν Στίχους δ'. καὶ ψάλλομεν Στιχηρὰ Προσόμοια.
Ἦχος α'. Πανεύφημοι Μάρτυρες.
Ἄνθρωπόν σε ἔγνωμεν Θεοῦ· κλίσει τε καὶ πράγματι, ταΐς ἀρεταῖς γὰρ διέλαμψας,  πτωχείαν ἄμετρον, καὶ στενοχωρίαν ἐπὶ γῆς κτησάμενος, καὶ θαύμασι πιστοὺς  πιστωσάμενος· διὸ ἱκέτευε, δωρηθῆναι ταῖς ψυχαῖς ἡμῶν τὴν εἰρήνην, καὶ τὸ μέγα  ἔλεος.

Ἔρωτι δροσίζοντι, σαρκός, ἔρωτας φλογίζοντας ἐναποσβέσας Ἀλέξιε, θαλάμου θάλαμον  εὐσεβῶς ἠλλάξω, ἡδονῆς τε σώματος, τὴν θείαν τῶν Ἀγγέλων ὁμοίωσιν· μεθ' ὧν  ἱκέτευε δωρηθῆναι ταΐς ψυχαῖς ἡμῶν τὴν εἰρήνην καὶ τὸ μέγα ἔλεος.

Μένεις ἀγνοούμενος σοφέ, πρὸ πυλῶν θλιβόμενος τῶν ἱερῶν γεννητόρων σου,  ἐμπαροινούντων τῶν οἰκείων παίδων, ἐπὶ χρόνον μήκιστον· θανὼν δέ, φανεροῦσαι  τοῖς θαυμασιν, οἷς ἀπετέλεσας θεραπεύων τὰ νοσήματα, καὶ διώκων ἀκάθαρτα  πνεύματα.
Δόξα. Ἦχος Β'.
Φιάλαι πεφύκασι τῶν ἀρωμάτων. (Ζήτει ἐν τῇ Λιτῇ)  Καὶ νῦν, Θεοτοκίον. Τὴν πᾶσαν ἐλπίδα μου.

Ἐν τῷ Στίχῳ.
Προσόμοια Στιχηρά.
Ἦχος Β' Οἶκος τοϋ Ἐφραθᾶ.
Ἄνθρωπος τοῦ Θεοῦ σὺ μόνος ἐν Ὁσίοις, οὐρανοφοίτῳ φύσει λαμπρῶς ἀνηγορεύθης,  Ἀλέξιε πανόλβιε.

Στίχ.  Τίμιος ἐναντίον Κυρίου ὁ θάνατος τοῦ ὁσίου αὐτοῦ.

Ἀένναον πηγὴν ἰάσεων παντοίων, τὴν πάντιμόν σου κάραν Ἀλέξιε τρισμάκαρ, Θεὸς  πιστοῖς ἀνέδειξε.

Στίχ.  Καυχήσονται ὅσιοι ἐν δόξῃ Χριστὲ παμβασιλεῦ, εἰρήνην τῷ λαῷ σου καὶ ἔλεος  παράσχου, πρεσβείαις Ἀλεξίου καὶ πάντων τῶν ἁγίων σου.
Δόξα, καὶ νῦν.
Χαῖρε ἡ τὴν χαρὰν τοῦ κόσμου δεξαμένη, Χριστὸν τὸν ζωοδότην,καὶ παύσασα τὴν  λύπην, Παρθένε τῆς προμήτορος

Ἀπολυτίκιον. Ἦχος Δ'.
Ταχὺ προκατάλαβε.
Ἐκ ῥίζης ἐβλάστησας περιφανοῦς καὶ πιστῆς, ἐκ πόλεως ἤνθησας βασιλικῆς καὶ  λαμπρᾶς, 'Ἀλέξιε πάνσοφε· πάντων δ' ὑπερφρονήσας, ὡς φθαρτῶν καὶ ῥεόντων,  ἔσπευσας συναφθῆναι τῷ Χριστῷ καὶ δεσπότῃ. Αὐτὸν οὖν ἐκδυσώπει ἀεὶ ὑπὲρ τῶν  ψυχῶν ἡμῶν.
Καὶ νῦν.
Τὸ   ἀπ'   αἰῶνος   ἀπόκρυφον,   καὶ   Ἀγγέλοις   ἄγνωστον   μυστήριον·   διὰ   σοῦ   Θεοτόκε   τοῖς   ἐπὶ   γῆς   πεφανέρωται,   Θεὸς   ἐν   ἀσυγχύτῳ   ἑνώσει   σαρκούμενος,   καὶ   Σταυρὸν   ἑκουσίως   ὑπὲρ   ἡμῶν   καταδεξάμενος,   δι'   οὗ   ἀναστήσας   τὸν   πρωτόπλαστον,   ἔσωσεν   ἐκ   θανάτου   τὰς   ψυχὰς   ἡμῶν.

Συναπτή. Καὶ Ἀπόλυσις.

ΕΝ ΔΕ Τῼ ΜΕΓΑΛῼ ΕΣΠΕΡΙΝῼ
Μετὰ τὸν Προοιμιακὸν ψαλμὸν καὶ τὴν πρώτην στάσιν  τοῦ Μακάριος ἀνὴρ ψάλλομεν τὸ Κύριε ἐκέκραξα, ἐν ᾧ ἱστῶμεν Στίχους ἕξ, καὶ ψάλλομεν τὰ ἐφεξῆς  Προσόμοια.
Ἦχος Β', Ὅτε ἐκ τοῦ ξύλου, Σὲ νεκρόν.
Κρήνη ἀνεδείχθης δαψιλής, νάματα προχέουσα πᾶσι πιστοῖς ἰάσεων, κάρα σου ἡ  παντιμος, Πάτερ Ἀλέξιε· καὶ ψυχὰς καὶ τὰ σώματα δροσίζει τρισμάκαρ, νόσους  ἐκδιώκουσα, καὶ θλιβομένους δεινῶς μέγα παραμύθιον οὖσα· ὅθεν μετὰ πόθου  τιμῶντες, ταύτην εὐλαβῶς ἀσπαζόμεθα.

Μέγα τὸ κατόρθωμα τὸ σόν, καὶ ἡ καρτερία σου, Πάτερ, ἀξιοθαύμαστος ὥσπερ γάρ τις  ἄσαρκος, τῶν ἐν τῷ βίῳ τερπνῶν κατεφρόνησας ἔνδοξε, καὶ ῥέοντος πλούτου, καὶ τάς  τῆς νεότητος ὁρμὰς ἐκοίμησας· ὅθεν ἀνεδέδειξαι ζῶσα στήλη θαυμαστῆς ἐγκρατείας,  καὶ τῶν μοναζόντων ἐγκαλλώπισμα.

Ἔζης ἀγνοούμενος σοφέ, πρὸ πυλῶν πατρῴας οἰκίας, πλείστοις ἐν ἔτεσι, καὶ ὑπὸ τῶν  δούλων σου ἐμπαροινουμενος· ἀλλ' ὁ λύχνος διέλαμπεν ὑπὸ τῷ μοδίῳ, καὶ σοῦ τὴν  στερρότητα Δαίμονες ἔφριττον. Ἄνω δὲ τῆς νίκης στεφάνους, ἐν τοῖς οὐρανοῖς,  ἀμαράντους, Ἄγγελοι Θεοῦ σοι προητοίμαζον.
Ἕτερα .
Ἦχος Δ’ Ὡς γενναῖον ἐν Μάρτυσι.
Ἀστραπαῖς τῶν θαυμάτων σου, τὴν ὑφήλιον ἅπασαν, ὅσιε Ἀλέξιε, κατεφώτισας,  καταυγασθεὶς ταῖς τοῦ πνεύματος, ἀκτῖσι πανόλβιε· Ἐγκρατείᾳ γὰρ σαρκός, καὶ  νηστείαις καὶ δάκρυσι, καὶ δεήσει, τοῦ ἐχθροῦ καταργήσας τὰς δυνάμεις,  εὐηρέστησας Κυρίῳ· διὸ πιστῶς εὐφημοῦμέν σε.

Ἐκαρτέρησας ἔνδοξε, πρὸ πυλῶν γεννητόρων σου, τούτων ἐκκαιόμενος πικροῖς  δάκρυσι· δούλοις δὲ σοῖς ἐμπαιζόμενος, ἔφερες πρᾳότατε, ἀφορῶν εἰς οὐρανούς, καὶ  τὴν μένουσαν εὔκλειαν· ὅθεν Κύριος, ἐπαξίως ἐδόξασέ σε Πάτερ, ἀναδείξας τὸ σὸν  σκῆνος, πᾶσι παρέχον ἰάματα.

Παρθενίαν ἠγάπησας ὁλοψύχως Ἀλέξιε, ταύτην νυμφευσάμενος ὥσπερ ἄσαρκος, ἀντὶ  καλῆς τε νομίμου τε νύμφης, ἣν κατέλιπες παραθέμενος Θεῷ. καὶ παστάδος  ἀντήλλαξας, φθαρτῆς Ὅσιε, οὐρανίους θαλάμους, ἔνθα Πάτερ, συναγάλλῃ μετ'  Ἀγγέλων, ὧν καὶ τὸν βίον ἐζήλωσας.
Δόξα Ἦχος Δ'.
Τὸν νεαρὸν ἀδάμαντα τῆς καρτερίας ἀδελφοί, Ἀλέξιον τὸν ἀοίδιμον ἀσκητήν  ὁμοφρόνως πάντες τιμήσωμεν. Οὗτος γάρ, διὰ τὸν ὄντως ὄντα Θεόν, πάσης γεηρᾶς  τερπνότητος καταφρονήσας, τὸν σταυρὸν τοῦ Σωτῆρος ἐπ' ὤμων προθύμως ἤρατο, ξένος  γεγονὸς πατρίδος λαμπρᾶς, καὶ πατρικῆς περιφανείας, καὶ νυμφικῆς κοινωνίας, καὶ  σὺν τῷ Παύλῳ φθεγγόμενος. Καθ' ἡμέραν ἀποθνῄσκω, ζῶ δὲ οὐκ ἔτ’ ἐγώ, ζῇ δὲ ἐν  ἐμοὶ Χριστὸς ὁ Θεός, ὁ ἔχων τὸ μέγα ἔλεος.
Καὶ νῦν. Ὁ διὰ σὲ θεοπάτωρ.
Ὁ διὰ σὲ Θεοπάτωρ προφήτης Δαυΐδ, μελῳδικῶς περὶ σοῦ προανεφώνησε, τῷ μεγαλεῖά  σοι ποιήσαντι. Παρέστη ἡ Βασίλισσα ἐκ δεξιῶν σου. Σὲ γὰρ μητέρα πρόξενον ζωῆς  ἀνέδειξεν, ὁ ἀπάτωρ ἐκ σοῦ ἐνανθρωπῆσαι εὐδοκήσας Θεός, ἵνα τὴν ἑαυτοῦ ἀναπλάσῃ  εἰκόνα, φθαρεῖσαν τοῖς πάθεσι, καὶ τὸ πλανηθὲν ὀρειάλωτον εὑρών, πρόβατον τοῖς  ὤμοις ἀναλαβών, τῷ Πατρὶ προσαγάγῃ, καὶ τῷ ἰδίῳ θελήματι, ταῖς οὐρανίαις συνάψῃ  Δυνάμεσι, καὶ σώσῃ Θεοτόκε τὸν κόσμον, Χριστὸς ὁ ἔχων, τὸ μέγα καὶ πλούσιον  ἔλεος.

Τὰ ἀναγνώσματα ζήτει εἰς Ὅσιον.
Ἐν τῇ Λ ι τ ῇ
Στιχηρὰ ἰδιόμελα. Ἦχος Α'.
Δεῦτε οἱ πιστοὶ ὕμνοις ἐγκωμίων ἀνευφημήσωμεν, τὸν ἀληθινὸν τοῦ παντάνακτος  ἄνθρωπον, Ἀλέξιον τὸν ἀλεξίκακον, τοῖς πιστοῖς βοηθὸν καὶ ἰατῆρα τῶν νοσημάτων.  Ἐν γὰρ τῷ θείῳ βαπτίσματι, κατάλληλον τοῖς μέλλουσιν ἔργοις, λαβὼν τὴν  προσηγορίαν, ἴαμα τοῖς εὐσεβέσιν ἀνεφάνη θεόσδοτον, ἰώμενος πᾶσαν νόσον καὶ  πᾶσαν μαλακίαν, τῶν πιστῶς προσερχομένων αὐτῷ, καὶ βοώντων σοι, Κύριε δόξα σοι.
Ὁ αὐτός.
Ρώμη μὲν ἡ πρεσβυτέρα, ἐναβρύνεται πάτερ Ἀλέξιε, ὡς γενέθλιόν σοι ἔδαφος, τὰ  σπάργανά σου πλουτῆσαν τὰ πάντιμα. Σεμνύνεται δὲ καὶ Ἐδεσσα τοῖς ἀσκητικοῖς  ἱδρῶσί σου καταρδευθεῖσα, καὶ γεωργηθεῖσα τῷ ἀρότρῳ τῶν ὁσίων πόνων σου.  Κοσμεῖται δὲ μάλιστα, καλλωπιζομένη πνευματικῶς, καὶ ἡ Πελοποννησία Λαύρα τῶν  μοναστῶν, ὄλβιον οὐράνιον καὶ ἀναφαίρετον, τὴν χαριτόβρυτον κάραν σου κτησαμένη,  καὶ βοῶσα πρὸς Χριστὸν τὸν Θεόν. Πρεσβείαις, Κύριε τοΰ σοῦ Ὁσίου, σῶσον τάς  ψυχὰς ἡμῶν.
Ἦχος Β'.
Φιάλαι πεφύκασι τῶν ἀρωμάτων αἱ σιαγόνες σου, Πάτερ Ἀλέξιε, εὐωδίαν τοῖς πιστοῖς  ἐκπέμπουσαι πνευματικήν, καὶ πᾶσαν μὲν Δαιμόνων ἀπολαύνουσαι ἐπήρειαν,  παρέχουσαι δὲ τοῖς ἐν πίστει προσερχομένοις ἰαμάτων χαρίσματα, καὶ τούτους  ἐνισχύουσαι πρὸς τὸν ἀγῶνα τῆς σωτηρίας. Οὕτως οἶδε Κύριος δοξάζειν τοὺς αὐτὸν  ἀντιδοξάζοντας, καὶ βοῶντας ἀπαύστως Κύριε δόξα σοι.
Ὁ αὐτός.
Σήμερον οὐράνιοι Ἄγγελοι, σὺν πᾶσι τοῖς Ἁγίοις μετὰ τῆς Ἐκκλησίας εὐφραίνονται,  τοὺς ἀσκητικοὺς ἀγῶνάς σου τιμώσης, καὶ πιστοῖς προτιθεμένης καρτερίας  ὑπόδειγμα. Σήμερον βασιλεῖς καὶ ἄρχοντες, σὺν ἀρχιερεῦσι καὶ ἱερεῦσι καὶ πᾶσι  τοῖς πιστοῖς, ἐνθέως ἀγάλλονται τὴν μνήμην σου τὴν ἁγίαν ἐορτάζοντες, καὶ τὸ  πολύαθλόν σου σῶμα, ταῖς μεγίσταις τιμαῖς περιέποντες. Καὶ Χριστὸν δοξάζοντας  χαρμοσύνως ἐκβοῶσι· Κατῴκισας Κύριε ἐν εἰρήνῃ καὶ ἐν δόξῃ τὸν δοῦλόν σου, ὃν  ἠγάπησας, ῥυσθέντα τῇ θεὶᾳ δυνάμει σου, ἐκ τῆς παγίδος τῶν θηρευόντων. Σήμερον  καὶ ἡ ἐν Πελοποννήσῳ Λαύρᾳ, τὴν χαριτόβρυτόν σου κάραν Ἀλέξιε, τοῖς ἐγκωμίοις  καταστέφουσα, φαιδρῶς πανηγυρίζει κραυγαζουσα· Πρεσβείαις Κύριε τοῦ σοῦ Ὁσίου,  καὶ πάντων τῶν Ἁγίων, σῶσον τὰς ψυχὰς ἡμῶν.
Ἦχος πλ. Α'.
Ὅσιε πάτερ θεόφρον Ἀλέξιε, τῷ δι’ ἡμᾶς ἑκουσίως νεκρωθέντι Χριστῷ, ἀνεπιστρόφως  ἠκολούθησας· καὶ πᾶσι χαίρειν εἰπών, τὴν σάρκα κακουχίαις ἐνέκρωσας· καὶ  πτερωθεὶς τῷ πνεύματι, κατέπαυσας εἰς τὰς αὐλὰς τοῦ Κυρίου, ἐν αἷς τοῦ θείου  φωτὸς ἐκτυπώτερον ἀπολαύων, μέμνησο τῶν τιμώντων σου τὴν μνήμην τὴν ἀεισέβαστον.
Ἦχος πλ. Β'.
Ἐκ βρέφους τὸν Κύριον ἀπὸ καρδίας ἐζήτησας· καὶ εὑρὼν ὃν ἐπόθησας, συνανεκράθης  αὐτῷ, ῥέοντα πλοῦτον ὑπερπηδὼν καὶ δόξαν χαμαίζηλον καὶ πρὸς τὰς ἀρχὰς καὶ  ἐξουσίας τοΰ κοσμοκράτορος ἀντιστὰς καὶ νικήσας, ἀκηράτων στεφάνων ἠξίωσαι, μετὰ  τῶν Ἀγγέλων εἰς αἰῶνας ἀγαλλόμενος.
Δόξα. Ἦχος πλ. Β'.
Ἐπέφανε σήιιερον ἔαρ σωτήριον, καὶ ἑορτὴ χαρμόσυνος Ἀλεξίου τοῦ ἀνθρώπου τοῦ  Θεοῦ ἡ πανσέβαστος μνήμη, τῶν μὲν τῆς νηστείας ἀγώνων τὸ αὐστηρὸν καθηδύνουσα,  τὸ δὲ ῥᾴθυμον τοῦ βίου πρὸς ἐργασίαν ἐγείρουσα, καὶ τοῖς ἀσκητικοῖς αὐτοῦ  πόνοις, ὡς ἐαρινοῖς ἄνθεσι, καὶ μύροις μυστικοῖς, χοῦς πιστοὺς εὐωδιάζουσα, καὶ  πρὸς ἀρετὴν ὑπαλείφουσα. Ὡς δὲ τηλαυγὴς Ἥλιος τάς τῶν θαυμάτων ἀκτῖνας ἐκπέμπει,  διαλύουοα πᾶσαν ψυχῶν τε καὶ σωμάτων σκοτόμαιναν. Αὐτῷ πιστοὶ βοήσωμεν· Ἅγιε  Ἀλέξιε μὴ διαλείπῃς ὑπὲρ ἡμῶν πρεσβεύων πρὸς Κύριον, ἐν εἰρήνῃ τὸν βίον ἡμᾶς  ἐκτελέσαι καὶ σωθῆναι τὰς ψυχάς ἡμῶν.
Καὶ νῦν.
Θεοτόκε, σὺ εἶ ἡ ἄμπελος ἡ ἀληθινή, ἡ βλαστήσασα τὸν καρπὸν τῆς ζωῆς. Σὲ  ικετεύομεν, πρέσβευε, Δέσποινα, μετὰ τῶν Ἀποστόλων, καὶ πάντων τῶν Ἁγίων,  ἐλεηθῆναι τὰς ψυχὰς ἡμῶν.

Ἐν τῷ Στίχῳ. Στιχηρὰ Προσόμοια.
Ὢ τοῦ παραδόξου θαύματος.
Πάτερ θεόφρον Ἀλέξιε διὰ τὴν ὄντως ζωήν, τῆς ζωῆς κατεφρόνησας, ἀπορρίψας  ἅπαντα, πλοῦτον δόξαν, τρυφήματα, πατρίδα, νύμφην καὶ τοὺς γεννήτορας. Καὶ τὸν  σταυρόν σου ὤμοις ἀράμενος, χαίρων προσέδραμες τῷ Χριστῷ μακάριε. Καὶ νῦν  παρεστὼς ἱκέτευε   τοῦ ἐλεῆσαι ἡμᾶς.

Στίχ.  Τίμιος ἐναντίον Κυρίου ὁ θάνατος τοῦ ὁσίου αὐτοῦ.

Ὅμιλος Ὁσίων Ὅσιε; Ἱεραρχῶν ἡ πληθύς, τῶν Μαρτύρων ὁμήγυρις, πάντων τῶν Ἁγίων σε  οἱ χοροὶ ὑπεδέξαντο. Ἐν οὐρανοῖς Θεός σε ἐδόξασε, καὶ ἐπὶ πάσης γῆς  ἐθαυμάστωσεν. Ὄντως ἐκπλήξεως, καὶ θαυμάτων ἔμπλεως, ἡ σὴ ζωή, τρισμάκαρ Ἀλέξιε,  Κυρίου ἄνθρωπε.

Στίχ.  Δίκαιος ὡς φοῖνιξ ἀνθήσει καἰ ὡσεὶ κέδρος ἡ ἐν τῷ Λιβάνῳ πληθυνθήσεται.

Ἡ ἀρετή σου παράδοξος καὶ ἀρεστὴ τῷ Θεῷ, καὶ αὐτός σε ἐδόξασεν,ἐν τῇ ἐκδημίᾳ σου  προσφωνήσας σε ἄνωθεν ἡγιασμένον αὐτοῦ θεράποντα, ὃν εἰς ἀνάπαυσιν προσελάβετο·  Ὅθεν συνέδραμον βασιλεῖς καὶ ἄρχοντες καὶ ἱερεῖς, πάντα πιστῶν τάγματα,  ἀνευφημοῦντές σε.
Δόξα Ἦχος πλ. Β'.
Ὅσιε Πάτερ Ἀλέξιε τῶν σῶν θαυμάτων αἱ ἀκτῖνες πᾶσαν τὴν ὑφήλιον διαδραμοῦσαι  κατεφώτισαν· διὸ καὶ παρὰ πάντων μακαρίζῃ  χάριν προχέων ἀένναον, ἐκ τῶν ἁγίων  καὶ μυριπνόων λειψάνων σου. Σὺ γὰρ τὰ τῶν πονηρῶν Δαιμόνων μηχανήματα κατέλυσας,  τῶν συμπαροικούντων σοι ἀνθρώπων ὀρθοτομήσας τὰ κινήματα. Μὴ ἐμπαίζειν τοῖς  ταπεινοῖς τῷ σχήματι, τοὺς σοὺς θεράποντας ἐξεπαίδευσας. Μὴ φρονεῖν χαμαίζηλα,  τοὺς σοὺς γεννήτορας ἐδιδαξας. Μὴ ὑψηλοφρονεῖν τοῖς δυναστεύουσι καὶ ἡγεμόσι  παρῄνεσας. Πᾶσιν ἀνθρώποις, διὰ τῆς σῆς ἐν Χριστῷ κεκρυμμένης ζωῆς, σωτήρια  φαρμακα προσήνεγκας. Τοῖς ἁγίοις Ἀγγελοις συνόμιλος γέγονας, ὧν καὶ τὸν βίον  ἐζήλωσας. Παρρησίαν οὖν ἔχων πρὸς Χριστὸν τὸν Θεόν, εἰρήνην αἴτησαι ταῖς ψυχαῖς  ἡμῶν.
Καὶ νῦν.
Ὁ ποιητὴς καὶ λυτρωτής μου Πάναγνε, Χριστὸς ὁ Κύριος, ἐκ τῆς σῆς νηδύος  προελθών, ἐμὲ ἐνδυσάμενος, τῆς πρῴην κατάρας, τὸν Ἀδὰμ ἠλευθέρωσε· διό σοι  Πάναγνε, ὡς τοῦ Θεοῦ Μητρί τε καὶ Παρθένῳ ἀληθῶς, βοῶμεν ἀσιγήτως, τὸ Χαῖρε τοῦ  Ἀγγέλου. Χαῖρε Δέσποινα, προστασία καὶ σκέπη, καὶ σωτηρία τῶν ψυχῶν ἡμῶν.

Ἀπολυτίκιον. Ἦχος Δ'.
Ταχὺ προκατάλαβε.
Ἐκ ῥίζης ἐβλάστησας περιφανοῦς καὶ πιστῆς, ἐκ πόλεως ἤνθησας βασιλικῆς καὶ  λαμπρᾶς, 'Ἀλέξιε πάνσοφε· πάντων δ' ὑπερφρονήσας, ὡς φθαρτῶν καὶ ῥεόντων,  ἔσπευσας συναφθῆναι τῷ Χριστῷ καὶ δεσπότῃ. Αὐτὸν οὖν ἐκδυσώπει ἀεὶ ὑπὲρ τῶν  ψυχῶν ἡμῶν.
Καὶ   νῦν.
Τὸ   ἀπ'   αἰῶνος   ἀπόκρυφον,   καὶ   Ἀγγέλοις   ἄγνωστον   μυστήριον·   διὰ   σοῦ   Θεοτόκε   τοῖς   ἐπὶ   γῆς   πεφανέρωται,   Θεὸς   ἐν   ἀσυγχύτῳ   ἑνώσει   σαρκούμενος,   καὶ   Σταυρὸν   ἑκουσίως   ὑπὲρ   ἡμῶν   καταδεξάμενος·   δι'   οὗ   ἀναστήσας   τὸν   πρωτόπλαστον,   ἔσωσεν   ἐκ   θανάτου   τὰς   ψυχὰς   ἡμῶν.

Καὶ Ἀπόλυσις.

Ἐν τῷ Ὄρθρῳ.

Μετὰ τὴν Α'. Στιχολογίαν, Καθίσματα.
Τὴν ὡραιότητα.
Τὸν συμπαθέστατον Κυρίου ἄνθρωπον, τὸν τῆς ἀσκήσεως στερρὸν ἀδάμαντα, τὸν  στεφανίτην τὸν λαμπρὸν Ἀλέξιον εὐφημοῦμεν·οὗτος γὰρ διέλαμψεν ἐπὶ γῆς ὥς τις  Ἄγγελος, Πνεύματος γενόμενος καθαρὸν οἰκητήριον· διὸ καὶ τῶν θαυμάτων τὴν χάριν  ἔλαβεν, ἰᾶσθαι τοὺς κάμνοντας.
Δόξα, τὸ αὐτό. Καὶ νῦν Θεοτοκίον.
Τὴν   ὡραιότητα  τῆς  παρθενίας  σου,   καὶ  τὸ   ὑπέρλαμπρον  τὸ  τῆς   ἁγνείας  σου,   ὁ  Γαβριὴλ  καταπλαγεὶς   ἐβόα  σοι Θεοτόκε·  Ποῖόν  σοι   ἐγκώμιον,   προσαγάγω   ἐπάξιον,   τί  δὲ   ὀνομάσω  σε;   ἀπορῶ  καὶ   ἐξίσταμαι·  διὸ   ὡς  προσετάγην  βοῶ  σοι· Χαῖρε   ἡ  Κεχαριτωμένη.

Μετὰ τὴν Β'. Στιχολογίαν, καθίσματα.
Τὸν τάφον σου Σωτήρ.
Ὁ πάντων Βασιλεύς, Ῥώμῃ τῇ βασιλίδι, σὴν κοίμησιν λαμπρῶς οὐρανόθεν μηνύει, καὶ  πάντες συνέδραμον, τὸ σὸν σκῆνος, Ἀλέξιε κατασπάσασθαι, νόσων ποικίλων ἰάσεις  ἀρυόμενοι, ὡς ἐκ πηγῆς ἀεννάου· διό σε δοξάζομεν.
Δόξα, καὶ νῦν. Ὁδηγησον ἡμᾶς.

Μετὰ τὸν πολυέλεον, Καθίσματα, Κατεπλάγη Ἰωσήφ.
Κατεπλάγη βασιλεύς, ἰδών σου χεῖρα τὴν νεκράν, χάρτην κρατοῦσαν ἰσχυρῶς  συνεπτυγμένον, εἰλητόν, καὶ μηδενὶ τῶν παρόντων ἐπαφιεῖααν· τότε προσελθών,  ὥσπερ εὐγνώμων υἱός, πανευλαβῶς ᾐτήσατο καὶ ἔλαβε καὶ ἀναγνοὺς ἐθαύμασεν ἀξίῳς,  καὶ μετὰ δέους ἀνέκραξεν· Ἄνθρωπος ὄντως Θεοῦ ὑπάρχεις, πάνσεπτε πάτερ Ἀλέξιε.
Δόξα καὶ νῦν. Κατεπλάγη Ἰωσήφ.

Τὸ πρῶτον ἀντίφωνον τοῦΰ Δ'. Ἤχου  Ἐκ νεότητός μου. κ.τ.λ.
Εὐαγγέλιον ὁσιακὸν καὶ ὁ Ν'. εἶτα οἱ Κανόνες,

Κανὼν πρῶτος, φέρων ἀκροστιχίδα ταύχην·
«ᾌδω προθύμως ᾆσμα τῷ Ἀλεξίῳ. Κυρίλλου».

ᾨδὴ α'. Ἦχος Δ'. Ἀνοίξω τὸ στόμα μου.
Ἀόρατε Κύριε, καὶ Βασιλεῦ πάσης κτίσεως, Θεὲ πολυέλεε, τῶν ἀγαθῶν χορηγέ, ὁ  δωρούμενος σοφίαν τοῖς ἀσόφοις, τὸν νοῦν μου καταύγασον, τῇ εὐσπλαγχνίᾳ σου.

Δειλίᾳ συνέχομαι, ὑμνεῖν τὸν ὄντως σου ἄνθρωπον, τὸν θεῖον Ἄλέξιον, Δέσποτα  Κύριε· ὅθεν δέομαι, καθάρας με παντοίων παθῶν, μοὶ χορήγησον λόγον ἐπάξιον.

Ὠδῖνες στειρώσεως εἰς φῶς σὲ Πάτερ ἐξήγαγον, ἀκτῖνες τοῦ Πνεύματος σὲ  ἀνεγέννησαν, καὶ ἐξελαμψας, ἀπὸ δυσμῶν ὡς ἄλλος ἀστὴρ παμφαέσταχος, φωτίζων  ἅπαντας,

Πατρόθεν ὑπέρτιμος, καὶ ἐκ μητρὸς ὑπερένδοξος, προῆλθες μακάριε, καὶ ἐκ πατρίδος  κλεινῆς· σὺ δ’ ἀπέβλεψας πρὸς δόξαν τὴν ἀγήρω, πάντα τὰ ῥέοντα παρεῖδες Ὅσιε.
Θεοτοκίον.
Ῥάβδος ἀνατείλασα τῆς Ἱεσσαί, ῥίζης ἄχραντε, ὡς ἄνθος ἁμάραντον, Χριστὸν  ἐβλάστησας, τὸν ὑπέρχρονον Θεὸν ἐκ σοῦ τεχθέντα, καὶ σάρκα γενόμενον δι’  ἀγαθότητα.

Κανὼν δεύτερος, οὗ ἡ ἀκροστιχίς.
«Σὲ τὸν Θεοῦ ἄνθρωπον αἰνέσω μάκαρ Ἰωσήφ».
ᾨδὴ α'. Ἦχος Β'. Ἐν βυθῷ κατέστρωσε.
Στενοτάτην ὥδευσας ὁδὸν ἄμεμπτον καὶ ὅσιον βίον σοφὲ μετελθὼν ἐκ νεότητος· διό  μου τὴν στένωσιν καταπλάτυνον τοῦ νοός, εὐφημῆσαί σε τὸν πρὸς παραδείσου πλάτος  αὐλιζόμενον μακάριε.

Ἑαυτὸν διόλου τῷ Θεῷ μάκαρ ἀναθέμενος, ἔξω σαρκὸς καὶ κόσμου ἐχρημάτισας πλούτου  διαρρέοντος, τὸν οὐρανιον προτιμήσας καὶ μένοντα, καί ἐνεγκαμένης πόλιν τὴν Σιὼν  τὴν αἰωνίζουσαν.

Τῆς νηδύος σὺ τῆς μητρικῆς στείρωσιν διέλυσας, ἀποτεχθεὶς ὡς Σαμουὴλ πανόλβιε·  ἐν γαστρὶ καρδίας δὲ τὸν ἁγιώτατον συλλαβὼν φόβον, ἔτεκες, πνεῦμα σωτηρίας,  θείων ἀρετῶν τε διὰ πίστεως.
Θεοτοκίον.
Ὁ Πατρὶ συνάναρχος Υἱός, ἔσχεν ὡς αἰτίαν σε τῆς πρὸς ἡμᾶς, Παρθένε, ὁμοιώσεως,  μόνην ὑπὲρ ἅπασαν κτίσιν, ἄχραντε, καθαράν σε εὐράμενος· ὅθεν ὑιινοῦμέν σε πᾶσαι  γενεαί, καὶ μακαρίζομεν.

ᾨδὴ γ'. Τοὺς σοὺς ὑμνολόγους Θεοτόκε.
Ὄνομα ἐκτήσω θεομάκαρ, ἀξίως τῶν πράξεων τῶν σῶν, ὡς ἀπαλλάττων ἅπαντας νόσων  σαρκὸς καὶ πνεύματος, καὶ τοῦτό σοι τὸ χάρισμα Πνεῦμα τὸ θεῖον δεδώρηται.

Θάνατον   ὑπέστης   κατὰ   Παῦλον,   δουλώσας   τὸ   σῶμά   σου   τῷ   νῷ·   καὶ   θνῄσκων   μὲν   ἑκάστοτε,   ἀεὶ   δ’   ἀνανεούμενος·   οὐκέτι   ζῶ   γάρ,   ἔλεγες,   ζῇ   δ'   ἐν   ἐμοὶ   Χριστὸς   Κύριος.

Ὑπῆρξας ὡς ἄσαρκος τῇ φύσει, γονέων καὶ νύμφης ὀδυρμοῖς καὶ θρήνοις μὴ  καμπτόμενος πᾶσι δ' ἐμπαροινούμενος, ἔτεσι πλείστοις Ἅγιε, καὶ πᾶσι τούτοις  ἀγνοούμενος.
Θεοτοκίον.
Μόνη συνέλαβες ἀρρήτως τὸν κτίστην τῶν ὅλων ἐν σαρκὶ καὶ μόνη τὸ ἀνθρώπινον,  κατάρας τοῦ προπάτορος, ῥῦσθῆναι ἐμεσίτευσας· ὅθεν ἁγνή, σὲ δοξάζομεν.

Κανὼν δεύτερος. Ἐξήνθησεν ἡ ἔρημος.
Νυττόμενος τῷ ἔρωτι τῆς ἁγνείας, θάλαμον τοῦ ἐπὶ γῆς, οὐράνιον ἀντηλλάξω, καὶ  κοσμικῶν ἡδονῶν, τὴν ἡδίστην Ἀγγέλοις ἐξομοίωσιν.

Θορύβου τοῦ ἐν βίῳ τε, καὶ ὄγκον πλούτου ἔλιπες, καὶ μετανάστης γέγονας τῆς  πατρίδος, πάτερ Ἀλέξιε, τοΰ Χριστοῦ τὴν πτωχείαν ἐκμιμούμενος.

Ἐν πόνοις τε καὶ δάκρυσι, καὶ ἐγκρατείᾳ πάνσοφε, τὸ ἀγαθὸν ἐζήτησας, πότε ἥξει  φῶς ἐπιγνώσεως τὴν ἀπάθειαν φέρον τῇ καρδίᾳ σου.
Θεοτοκίον.
Ὁ ἄνω ἀθεώρητος τοῖς Ἀγγέλοις ἄχραντε, κάτω ἐκ σοῦ γενόμενος. καθορᾶται τέλειος  ἂνθρωπος, ἀπολλύμενον κόσμον ἀνακτώμενος.

Κάθισμα.Ἦχος πλ. Δ'. Τὴν σοφίαν καὶ λόγον.
Τοὺς ἱδρῶτας καὶ πόνους τοὺς σοὺς σοφέ, νοερῶς θεωροῦντες πάντες πιστοί, πάσης  κατανύξεως τὰς ψυχὰς ἐμπιπλάμεθα καὶ πρὸς θείους ὕμνους, καὶ δόξαν καὶ αἴνεσιν,  τοῦ Δεσπότου τῶν ὅλων, παμμμάκαρ Ἀλέξιε, πόθῳ ἐγκαρδίῳ ἑαυτούς συγκινοῦμεν,  ᾠδαῖς σε γεραίροντες ὡς Κυρίου θεράποντα, καὶ πιστῶς ἐκβοῶμέν σοι· Πρέσβευε  Χριστῷ τῷ Θεῷ, τῶν πταισμάτων ἄφεσιν δωρήσασθαι, τοῖς ἑορτάζουσι πόθῳ τὴν ἁγίαν  μνήμην σου.
Δόξα καὶ νῦν. Τὴν σοφίαν καὶ λόγον.

ᾨδὴ δ'. Τὴν ἀνεξχνίαοτον θείαν βουλήν.
Ὥρμησας εἰς Ἔδεσσαν Πάτερ σοφέ, φεύγων τὴν τῆς νύμφης συνάφειαν, καὶ παροικήσας  ἐν τῷ οἴκῳ τοῦ Θεοῦ, χρόνον πολύν δἰὴγαγες, ἄγνωστος πᾶσιν ἀξιαγαστε.

Σταδίῳ ἐνίκησας τὸν δυσμενῆ πλοῦτον βδελυξάμενος ἄστατον, καὶ πενητεύσας, τοῦ δὲ  μένοντος ἀεὶ θησαυροῦ ὀρεγόμενος, οὗ καὶ κληρονόμος γεγένησαι.

Ἄστεγος καὶ ἄοικος ὤφθης ἐν γῇ, ὡς τὰ θεῖα ποθήσας σκηνώματα, κόσμου δ' ἐμίσεις  τὰ ἡδέα κα! τερπνά, καὶ ἔζησας ὡς Ἄγγελος, Θεῷ συνὼν καὶ μετὰ σώματος.
Θεοτοκίον.
Σὲ τὸ ἱλαστήριον πάντων βροτῶν πίστει ἱκετεύω, καὶ δέομαι; εύλογημένη· ἵλεόν μοι  τὸν κριτὴν τὸν σὸν Ὑιὸν ἀπέργασαι, ὅπως ἐν αἰνέσει δοξάζω σε.

Κανὼν δεύτερος. Ἐλήλυθας ἐκ Παρθένου.
Ὑπέμεινας τὴν πτωχείαν, προσαίτης γενόμενος, πτωχὸς ὥσπερ Λάζαρος· ἔρως γὰρ  θεῖος ἠρέθιζε μάκαρ, τὴν καρδίαν σου, ἐπιποθοῦσαν τὸν πλοῦτον τὸν οὐράνιον.

Ἀπέριττον   καὶ   ἀπράγμονα   βίον   ἐπόθησας,   ἅπαξ   σιτιζόμενος   τῆς   ἑβδομάδος   Ἀλέξιε,   πόθῳ   τῆς   μενούσης   τε   ἀδιαρρεύστου   παμμάκαρ   ἀγαπησεως.

Ναὸν Θεοῦ τὴν καρδίαν ζητῶν ἀπεργάσασθαι, ἐν οἴκῳ ἠγάπησας τῆς Θεομήτορος,  ἔνδοξε, πάντοτε καθέζεσθαι, καὶ τὰ οὐράνια κάλλη ἐνοπτρίζεσθαι.
Θεοτοκίον.
Θηλάσασα τὸν δοτῆρα, Παρθένε τοῦ γάλακτος πεινῶσαν καὶ στένουσαν νῦν τὴν καρδίαν  μου κόρεσον, πάσης ἐπιγνώτεως, καὶ κατανύξεως θείας ἰκετεύω σε.

ᾨδὴ ε΄ Ἐξέστη τὰ σύμπαντα
Μαράνας τὴν σάρκα σου, νηστείαις καὶ δεήσεσιν, ἅπαξ ἑβδομάδος ἄρτου μόνου,  Πάτερ, μετεῖχες, εὐχαριστῶν τῷ Θεῷ, ταμίευμα ἔχων ἐν ψυχῇ, ἄρτον τὸν οὐράνιον,  συντηροῦντά σε πνεύματι.

Ἁπάντων προέκρινας τὴν ἄνω πόλιν αἰτήσασθαι· ὅθεν καὶ τιμὰς τάς ἐν Ἐδέσσῃ  φεύγων, ἀπῆρες, ἐλθεῖν εἰς Κίλικας, Παύλου προσεδρεύων τῷ ναῷ, Κύριος δ'  ἀνένευσεν οἴκαδέ σε ἀπήγαγε.

Τὸ ὄμμα πρὸς Κύριον ὑψώσας παναοίδιμε, πρὸ πυλῶν εἱστήκεις τῶν γονέων, δάκρυσι  τούτων καὶ σῆς τρυγόνος ἁγνῆς, κεντούμενος βέλεσι πικροῖς, λήροις τε τῶν δούλων  σου, ἀλλ' ἀνένδοτος ἔμεινας.
Θεοτοκίον.
Ὦ μῆτερ θεόνυμφε, τὰ τραύματα θεράπευσον ψυχῆς μου, καὶ πάθη τῆς σαρκός μου, καὶ  ῥᾳθυμίας σκότους ἀπέλασον, ὅπως εὐχαρίστως ἀνυμνῶ, πόθῳ καὶ γεραίρω σε, τῶν  πιστῶν τὴν ἀντίληψιν.

Κανὼν δεύτερος. Μεσίτης Θεοῦ
Ροαῖς ἱεραῖς καταρδεύων πάντοτε δακρύων σου ψυχήν, ἐγεώργησας στάχυν ἀληθῶς  ἑκατοστεύοντα, γεωργῷ ἀθανάτῳ καλῶς διατηρούμενον.

Ὡράθης ἐν γῇ, πολιτείαν ἄσαρκον μιμούμενος, τῇ ὑπερβαλλούσῃ σου Πάτερ ἐγκρατείᾳ  ἀξιάγαστε, καὶ εὐχῆς προσεδρείᾳ, δι' ἧς φῶς ἐχρημάτισας.

Πυρὶ προσευχῶν, ἁμαρτίας ἔφλεξας τὴν ὕλην σοφέ, ἀγρύπνοις δεήσεσι πᾶσαν  ἡδυπάθειαν ἐκοίμισας, κοιμηθεὶς δέ, πρὸς φέγγος μετέβης τὸ ἀνέσπερον.
Θεοτοκίον.
Ὁ φῶς κατοικῶν, τὴν ἁγίαν ᾤκησε νηδύν σου ἁγνή, κόσμον ἀπολλύμενον σκότει  ἀγνωσίας ἀνακτώμενος. Ὃν ἱκέτευε, πάντας φωτίσαι τοὺς ὑμνοῦντάς σε.

ᾨδὴ ς'. Τὴν θείαν ταύτην.
Μὴ παύσῃ φέρων πρὸς Κύριον δεήσεις καὶ εὐχάς, παναοίδιμε, ὑπὲρ τῶν δούλων σου,  τῶν προσιόντων τῇ κάρᾳ σου καὶ σεβόμενων ταύτην ὡς θαυματόβρυτον.

Ἐχθροῦ καθεῖλες φρυάγματα, καὶ πάντα πειρασμῶν ὀχυρώματα, σταυροῦ τῇ χάριτι,  ῥωσθεὶς ἐνθέως πανεύφημε, καὶ νῦν πιστῶν προστάτης Θεῷ παρίστασαι.

Βἴον ἁπλοῦν καὶ ἡσύχιον ποθήσας, τῆς πατρίδος ἐξέφυγες, εἰς ξένην Ὅσιε, κἀκεῖ  τιμαῖς ἐνοχλούμενος, ἐν πύλαις σῶν γονέων διῆγες ἄγνωστος.
Θεοτοκίον.
Ὑμνεῖν ἀεὶ σε ὀφείλομεν, ἀλλ' ὅμως πρὸς ἀξίαν οὐ σθένομεν, διὸ θαυμάζοντες  πίστει τιμῶμεν τὸ ἄφραστον, φρικτῶς ἐν σοί, Παρθένε, πραχθὲν μυστήριον.

Κανὼν δεύτερος, Ἐν ἀβύσσῳ πταισμάτων.
Ναὸν ζῶντα Θεοῦ ὡς γενόμενον, τοῦ Χριστοῦ τὸ σκήνωμα, ἡ Ἀπειρόγαμος προσφανεροῖ  κρυπτόμενον, καὶ δοξάζει λανθάνειν σπουδάζοντα.

Αἱ εὐχαί σου Θεῷ ὡς θυμίαμα, μάκαρ, προσεδέχθησαν· ἔνθεν τῷ βίῳ σου τὰ τῶν  πιστῶν φρονήματα εὐωδίασας, Πνεύματι χάριτι.

Ἱερᾷ πολιτείᾳ κοσμούμενον, πάλιν ὁ Χριστὸς μὴ βουλόμενος ἔνδοξε, σὲ τῇ πατρίδι  δίδοσιν, ἀποφεύγοντα δόξαν τὴν πρόσκαιρον.
Θεοτοκίον.
Νόμους φύσεως ἄχραντε Δέσποινα, ὁ δημιουργός καινουργήσας τῆς κτίσεως, ἐκ σοῦ  ἀρρήτως τίκτεται, καὶ θεοῖ με δι’ ἄμετρον ἔλεος.

Κοντάκιον, πρὸς το Ἐπεφάνης σήμερον.
Ἀλεξίου σήμερον τοῦ πανολβίου ἑορτὴν τὴν πάνσεπτον ἐπιτελοῦντες εὐλαβῶς, αὐτὸν  ὑμνήσωμεν λέγοντες· Χαίροις Ὁσίων τερπνὸν ἐγκαλλώπισμα.
Ὁ Οἶκος
Τίς τάς σεπτὰς σὰς ἀρετὰς ἀξίως εὐφημήσει, καὶ ἱκανῶς αἰνέσει Ἀλέξιε θεόφρον,  τὴν σωφροσύνην, τὴν ὑπομονήν, τὴν πραότητα, τὴν ἐγκράτειαν, τὸν ἀκατάπαυστον  ὕμνον, τὴν ἄκραν σκληραγωγίαν, τὴν ἄμετρον ταπείνωσιν, δι' ὧν Ἀγγέλοις ἐφάμιλλος  γενόμενος, πρεσβεύεις ἀεὶ ὑπὲρ τοῦ κόσμου παντός. Διὸ ἀκούεις, Ὅσιε, παρὰ πάντων  πιστῶν. Χαίροις Ὁσίων τερπνὸν ἐγκαλλώπισμα.

Συναξάριον
Τῇ ΙΖ'. Μαρτίου μνήμην ἐπιτελοῦμεν τοΰ ὁσίου Πατρὸς ἡμῶν Ἀλεξίου τοῦ ἀνθρώπου  τοῦ Θεοῦ.
Στίχοι.
» Ἄνθρωπος ἐν γῇ τοῦ Θεοῦ κληθείς, μόνος,
» Ἕξεις ταὶ καινὸν κἂν πόλῳ ΙΙάτερ, μόνος.
» Ἑβδοματη δεκάτῃ, Ἀλέξιε, πότμον ἀνέτλης,

ᾨδὴ ζ'. Οὐκ ἐλάτρευσαν τῇ κτίσει.
Ἀνθρωπίνως σε τοῦ βίου, Πάτερ, ὅσιε, δέον ἐξέρχεσθαι, χάρτην λαβών, ἐν αὐτῷ,  ὅστις εἶ,, ἐδήλωσας σαφῶς, εἰς δόξαν Θεοῦ, καὶ εὐφρόσυνος παρέδωκας τῷ πνεύματί  σου τῷ Θεῷ εἰς τοὺς αἰῶνας.

Λόγος ἄνωθεν ἠχήσας, συνεκάλεσε Ῥώμης οἰκήτορας πάντας ὁμοῦ συνελθεῖν, θεόφρον  Ἀλέξιε; πρὸς τὴν κηδείαν σου ἀποδόσαντάς σοι τε τιμὴν τὴν πρέπουσαν, καὶ τῷ  πάντων κτίστῃ δόξαν.

Ἔνθους ἔφριξεν ἄναξ ὁ εὐσεβέστατος, τὰ κατὰ σὲ ἐπιγνοὺς· ὅθεν πρὸς τὸ σκῆνός σου  σπεύσας, τὸν εὔσχημον χάρτην ἔλαβε, καὶ ἀναγνοὺς ἀνέκραξεν· Ὁ Θεὸς εὐλογητὸς εἰ.
Θεοτοκίον.
Ξἐνην δύναμιν, Παρθένε, σοὶ παρέσχετο, σάρκα ἐκ σοῦ προσλαβὼν ὁ ἰατρὸς τῶν ψυχῶν  καὶ σωμάτων Κύριος· διὸ θεράπευσον τοὺς κραυγάζοντας· Εὐλογημένος, πάναγνε, ὁ  καρπὸς τῆς σῆς κοιλίας.

Κανὼν δεύτερος. Ἀντίθεον πρόσταγμα.
Ἐπέμεινας ὅσιε, τῶν γεννητόρων, πυλῶσι καθήμενος καὶ ὅλως ἀγνοούμενος καὶ παίδων  παροινίαν ὑποδεχόμενος, καὶ καταπαιζόμενος δεινῶς, καὶ ἐν πτωχείᾳ πολλῇ  θλιβόμενος.

Σαρκός σοι τὸ φρόνημα ἀπονεκρώσας, ὁρῶν τοὺς γεννήτορας, καὶ τούτοις ἀγνοούμενος  τῆς φύσεως ἔστεγες τὴν βίαν ὅσιε, καὶ τὴν παρόρασιν τῶν σῶν ἀπείρων παίδων,  ἔπιθλιβόντων σε.

Ὦ θαῦμα ! πῶς ἔμεινας ἀεὶ πτωχεύων, ἐν πλούτῳ, Ἀλέξιε, ἀπείρου ταπεινώσεως; πῶς  ἤνεγκας παίζεσθαι καὶ ὀνειδίζεσθαι, ὑπὸ παίδων πάνσοφε τῶν σῶν, ἀγνοησάντων τὴν  πολιτείαν σου ;
Θεοτοκίον.
Μεγάλου διάκονος σὺ μυστηρίου ἐγένου πανάμωμε· Θεὸν γὰρ ἐσωμάτωσας, μεγάλων  κακῶν ἡμᾶς ἀπολυτρούμενον, τοὺς σὲ μεγα λύνοντας ἁγνή, εὐλογημένη, θεοχαρίταπε.

ᾨδὴ η'. ΙΙαῖδας εὐαγεῖς.
Ἰδεῖν πᾶσα πόλις σε Ῥωμαίων ποθοῦσα, συντόνως κατηπείγετο· ἄναξ δὲ προσέταξεν ἐν  τῷ ναῷ τεθῆναί σε, κἀκεῖ πάντας ἀρύεσθαι νόσων ἰάματα, καὶ χαίρειν διὰ σέ, καὶ  δοξάζειν τὸν Δεσπότην πάντων εἰς πάντας τοὺς αἰῶνας.

Ὡράθης φαιδρότατος τὴν ὄψιν, ἐκλάμπων, φωτοειδής τις ὥσπερ Ἄγγελος· Δαίμονες  ἠλαύνοντο, νόσοι ἐδιώκοντο, τυφλοὶ τὸ φῶς ἀνέβλεπον, καὶ ἀνορθοῦντο χωλοί, πᾶς  κεκακωμένος ἰάθη, χαίρων, εὐλογῶν, δοξάζων Χριστὸν εἰς τοὺς αἰῶνας.

Κηδεῦσαι τὸ σκῆνός σου ἡ πόλις συνῆλθε μετ’ εὐλαβείας, προσκομί ζούσα ᾄσματα  ἐξόδια· βασιλεῖς καὶ ἄρχοντες παρίσταντο γεραίροντες, καὶ μοναχῶν ἡ πληθὺς·  χοροί σε ἱερέων ἐκύκλουν καὶ ἀρχιερέων.
Θεοτοκίον.
Ὑπὸ τῆς αὐτοῦ φιλανθρωπίας, καὶ μόνης ὑπεραπείρου ἀγαθότητος, ὁ Θεὸς  καμπτόμενος, διὰ σοῦ ἐπέφανε τοῖς ἐπὶ γῆς θεόνυμφε, σωματωθεὶς ἀληθῶς, καὶ πάλιν  διὰ σοῦ οἰκειοῦται τοὺς ὁμολογοῦντας ἀεί σε.

Κανὼν δεύτερος. Κάμινος ποτέ.
Ἄγνωστος τὸ πρὶν γεννήτορσιν ὑπάρχων, ἐν τῷ καιρῷ τῆς ἐκδημίας σου, τούτοις τὸ  μυστήριον ἐκκαλύπτεις φανερούμενος, εἰς δόξαν τοῦ Θεοῦ ἡμῶν, ἔνδοξε, τοῦ μεγάλως  σε καὶ ἀξίως δοξάσαντος.

Κύριος φωνῇ μεγάλῃ φανεροῖ σε, πάσῃ τῇ Ῥώμῃ τὸν κρυπτόμενον θησαυρὸν πανόλβιε,  ἐν πτωχοῦ σχήματι κείμενον, καὶ δωρεαῖς ἰάσεων, ἅπαντας τοὺς ἐν πίστει σοι  προσιόντας πλουτίζοντα.

Ἄρχοντες λαῶν καὶ βασιλεῖς συνῆλθον, καὶ ἱερεῖς μάκαρ κηδεῦσαί σε, Θεοῦ  ἐπινεύσεσι, καὶ κατεῖδον μέγα θέαμα, θαμβούμενοι τοῖς θαύμασιν, Ὅσιε, οἷς  ἐτέλεις, θείᾳ δυνάμει τοῦ Πνεύματος.
Θεοτοκίον.
Ρεύσαντας ἡμᾶς τῇ πάλαι παραβάσει, ἀνακαινίζων ὁ φιλάνθρωπος, ἀρρεύστως  σεσάρκωται ἐξ ἄφθαρτου σου πανάμωμε νηδύος, καὶ ἐρρύσατο ἅπαντας ἁμαρτίας  καταφθορᾶς πανάμωμε.

ᾨδὴ θ'. Ἅπας γηγενὴς
Ῥόδον εὐθαλὲς ἐκ Ῥώμης ἐβλάστησας, καὶ εὐωδίασας πᾶσαν τὴν ὑφήλιον, θαυμάτων  λάμψεσι κλεϊζόμενος, καὶ ἀρετῶν ἀκρότησι καλλωπιζόμενος· διὸ πᾶσα τῶν πιστῶν  γεραίρει σε Ἐκκλησία, λαμπρῶς εὐφημοῦσά σε.

Εἶδες ἅπερ ζῶν ἐπόθεις οὐράνια, Πάτερ, σκηνώματα· ὡς γὰρ ἐξεδημησας, ἐδέξαντό σε  ἅγιοι Ἄγγελοι, σὺν Ἀποστόλοις Μάρτυρες, Ἱεραρχῶν τε χοροί, σὺν Προφήταις Ὅσιοι  καὶ Δίκαιοι, καὶ Χριστὸς ὁ Θεὸς ἐστεφάνωσε.

Λάμψεσιν ἀεὶ τῆς ἁγίας κάρας σου, Λαύρα, νῆσος Πέλοπος, σὸν σκήνωμα, Πάτερ,  καταυγάζεται, καὶ ἐμφαιδρύνεται βολαῖς ταῖς τῶν θαυμάτων σου, καὶ πᾶσα χώρα  πιστῶν ἐκβοῶσα· Χαίροις παναοίδιμε, ὀσιότατε πάτερ Ἀλέξιε.

Ὄρεξον κἀμοὶ τὴν θείαν βοήθειαν θερμαῖς πρεσβείαις σου· πρόφθασον, καὶ ῥῦσαί με  νόσου βαρείας ψυχῆς καὶ σώματος· καὶ δὸς τῷ σῷ θεράποντι ποιεῖν, ἑκάστοτε, τοῦ  Κυρίου τὰ σεπτὰ θελήματα, θεοδόξαστε πάτερ Ἀλέξιε.
Θεοτοκίον.
Ὕψιστον Θεόν, σωτῆρα κυήσασα τὸν πανοικτίρμονα, οἴκτειρον τὸν δοῦλόν σου, πρὸς  μετανοίας τρίβους ὁδήγησον, τοῦ πονηροῦ τὰ σκάνδαλα ἐκ μέσου ποίησον, τῶν αὐτοῦ  με ἐνεδρῶν περίζωσε, καὶ πυρὸς αἰωνίου ἐξάρπασον.

Κανὼν δεύτερος. Ἀνάρχου Γεννήτορος.
Ἰδεῖν, κατηξίωσε Θεοῦ τὴν δόξαν ὅσιε, αὐτοῦ σε ἐν τέλει μάκαρ δο-ξάσαντος· φῶς  γὰρ οἱ μὴ βλέποντες εἶδον, καὶ τῷ λαλεῖν ἐβόων· οἱ πρῴην τυγχάνοντες ἄλαλοι  παναοίδιμε Ἀλέξιε.

Ὡράθης προκείμενος καὶ πρὸς ταφὴν ἀγόμενος, ὥσπερ ἥλιος, Πάτερ πέμπων ἰάσεων τάς  μαρμαρυγὰς παραδόξως, καὶ σκοτεινὰ πάθη φυγαδεύων, καὶ φλέγων τοὺς δαίμονας, καὶ  φωτίζων τοὺς θεόφρονας.

Συνῆλθε κηδεῦσαί σε πατριαρχῶν ὁ πρόκριτος, βασιλεύς τε ὁ λίαν φιλοχριστότατος,  ἄρχοντες πρεσβύται καὶ νέοι καὶ μοναστῶν χοροὶ θείᾳ νεύσει, καθαγιαζόμενοι τῇ  προσψαύσει σου μακάριε.

Ἡρπάγης ἐν ἅρματι τῶν ἀρετῶν ὀχούμενος, κατέπαυσας ἔνθα ὁσίων τάγματα, καὶ τῶν  Ἀποστόλων Μαρτύρων, Πατριαρχῶν, καἰ πάντων δικαίων, μεθ’ἡμῶν μέμνησο, τῶν  τιμώντων σε Ἀλέξιε.
Θεοτοκίον.
Φωνή ν σοι προσάγομεν τοῦ Γαβριὴλ γηθόμενοι, Χαῖρε λέγοντες, χώρα ἡ ἀγεώργητος·  χαῖρε τῆς κατάρας ἡ λύσις· χαῖρε πηγὴ ὕδατος τοῦ ζῶντος, Ὁσίων τὸ καύχημα,  Θεοτόκε ἀειπάρθενε.

Ἐξαποστειλάριον.
Ὁ οὐρανὸν τοῖς ἄστροις,
Ὦ θαῦμα! πῶς ἐν πυλῶσι σῶν γεννητόρων χρονίως, ὥς τις ἀδάμας ὑπέστης, φύσεως βίᾳ  μὴ καμφθείς, γονέων τε καὶ συζύγου, Ἀλέξιε, πικροὺς θρήνους ;
Θεοτοκίον.
Χρυσοπλοκώτατε   πύργε,   καὶ   δωδεκάτειχε   πόλις,   ἡλιοστάλακτε   θρόνε,   καθέδρα   τοῦ   Βασιλέως,   ἀκατανόητον   θαῦμα,   πῶς   γαλουχεῖς   τὸν   Δεσπότην;

Ἐν τοῖς Αἴνοις. Ψάλλομε τὰ ἐφεξῆς Προσόμοια Στιχηρά.
Ἦχος Α'. Τὼν οὐρανίων ταγμάτων.
Δεῦτε συμφώνως ἐν ὕμνοις πιστοὶ τιμήσωμεν, τὸ μέγα τῶν Πατέρων καὶ Ὁσίων τὸ  κλέος, Ἀλέξιον τὸν ὄντως ἄνθρωπον τοῦ Θεοῦ, ὃν ἀκηράτοις χαρίσμασιν, ἐν  οὐρανίοις θαλάμοις διηνεκῶς ἐθαυμάστωσεν. Δίς.

Οἱ   ἀσθενείαις   βαρείαις   ἐξεταζόμενοι,   προσέλθετε   προθύμως,   Ἀλεξίῳ   τῷ   πάνυ·   οὗτος   γὰρ   ἰᾶται   πάντων   τῶν   πιστῶν   πάθη   τὰ   χαλεπώτατα,   ῥῶσιν   παρέχων   βεβαίαν   τοῖς   πρὸς   αὐτὸν   προσιοῦσιν,   ἀδιστάκτῳ   ψυχῇ.

Ὡς παρρησίαν μεγίστην τῶν πόνων ἔπαθλον, ἔχων πρὸς τὸν Δεσπότην, ἱκετεύων μὴ  παύσῃ, ῥυσθῆναι τῶν σκανδάλων τοῦ πονηροῦ, κοσμικῶν τε κακώσεων, τοὺς σοὺς  ἱκέτας, ὦ ἄνθρωπε τοῦ Θεοῦ, καὶ σωθῆναι τάς ψυχὰς ἡμῶν.

Τῆς   εὐσεβείας   οἱ   παῖδες   πόθῳ   συντρέχουσιν,   Ἀλέξιε   τρισμάκαρ   τὴν   ἁγίαν   σου   μνήμην   πιστῶς   πανηγυρίσαι,   ὑμνοῦντες   Θεόν,   ἐν   ᾠδαῖς   τε   καὶ   ᾄσμασι,   τὸν   θαυμαστὸν   ἐν   ἁγίοις,   ὃς   ἐκπληροῖ   τάς   εὐχὰς   τῶν   φοβουμένων   αὐτόν.

Σήμερον τέρπεται πᾶσα ἡ Πελοπόννησος, καὶ πόλις Καλαβρύτων, σὺν τῇ ἁγίᾳ Λαύρᾳ,  πλουτούσῃ τὴν σὴν κάραν, εἰς δόξαν Χριστοῦ τοῦ σὲ Πάτερ δοξάζοντος, καὶ δι'  αὐτῆς ἐνεργοῦντος πᾶσι πιστοῖς τῶν θαυμάτων τὰ παράδοξα.
Δόξα. Ἦχος πλ. Α'
Ἀδαμάντιε τὴν ψυχήν, πῶς σε κατ΄ἀξίαν ἐπαινέσωμεν ; Σὺ γὰρ μέτρα φύσεως  ὑπερέβης, ὑποστὰς ὡς ἄσαρκος πάντα κόπον, πόνον καὶ ἀνθρωπίνης καρδίας. Φίλτρων  ἐκαρτέρεις ὀδύνας φιλοστοργίας σπαραγμούς, συγγενείας πόθον, οἰκετῶν παροινίας,  ἀσκήσεως ἀγῶνας, σκληραγωγίας βασάνους. Ξένος ἔζης ἐν τῇ πατρίδι, ἄγνωστος ἐν  τοῖς οἰκείοις, ἀσώματος ἐν σαρκί. Ἐν πίστει μέγας, ἐν ταπεινώσει θαυμαστός, ἐν  πειρασμοῖς ἀκράδαντος, ἐν πᾶσιν ἄθλοις νικηφόρος. Ἅγιε Ἀλέξιε πρέσβευε ὑπὲρ ἡμῶν  πρὸς Κύριον.
Καὶ νῦν.
Μακαρίζομέν σε, Θεοτόκε Παρθένε, καὶ δοξάζομέν σε, οἱ πιστοὶ κατὰ χρέος, τὴν  πόλιν τὴν ἄσειστον, τὸ τεῖχος τὸ ἄρρηκτον, τὴν ἀρραγῆ προστασίαν, καὶ καταφυγήν  τῶν ψυχῶν ἡμῶν.

Δοξολογία μεγάλη, καὶ Ἀπολυσις.

ΚΑΝΩΝ ΠΑΡΑΚΛΗΤΙΚΟΣ
ΕΙΣ ΤΟΝ ΑΓΙΟΝ ΑΛΕΞΙΟΝ ΤΟΝ ΑΝΘΡΩΠΟΝ ΤΟΥ ΘΕΟΥ

Ψαλλόμενος ὑπὲρ νοσούντων καὶ παντοίως θλιβομένων
(Ποίημα Διονυσίου ἱερομονάχου τοῦ Λακεδαιμονίου).
<span color=red> </span>
Ἦχος Δ'. Τῇ Θεοτόκῳ ἐκτενῶς.
Οἱ ἐπηρείαις τῶν δεινῶν χειμαζόμενοι, και συνοχῇ, τῶν παθημάτων  θλιβόμενοι, νῦν προσδραμόντες Ἅγιε τῇ κάρᾳ τῇ σῇ κράζομεν Ἀλέξιε, σὲ θερμῶς  δυσωποῦντες· Λύτρωσαι τοὺς δούλους σου, ἐκ φθορᾶς καὶ θανάτου ὡς χάριν ταύτην  ἔχων ἐκ Θεοῦ ἰᾶσθαι πάθη, καὶ σώζειν τοὺς κάμνοντας.
Δόξα... καὶ νῦν...
Οὐ σιωπήσωμέν ποτε, Θεοτόκε, τὰς δυναστείας σου λαλεῖν οἱ  ἀνάξιοι· εἰμὴ γὰρ σὺ προΐστασο πρεσβεύουσα, τὶς ἡμᾶς ἐρρύσατο ἐκ τοσούτων κινδύνων; Τὶς δὲ διεφύλαξεν ἕως νῦν ἐλευθέρους; Οὐκ ἀποστῶμεν, Δέσποινα,  ἐκ σοῦ· σοὺς γὰρ δούλους σῴζεις ἀεί,  ἐκ παντοίων δεινῶν.

Ψαλμὸς  50
·           Ἐλέησόν  με   ὁ  Θεὸς  κατὰ  τὸ  μέγα   ἐλεός  σου  καὶ  κατὰ  τὸ  πλῆθος  των  οἰκτιρμῶν  σου   ἐξάλειψον  τὸ  ἀνόμημά  μου
·           ἐπὶ  πλεῖον  πλῦνόν  με   ἀπὸ  τῆς   ἀνομίας  μου  καὶ  ἀπὸ  τῆς   ἁμαρτίας  μου  καθάρισόν  με
·           ὅτι  τὴν   ἀνομίαν  μου   ἐγὼ  γινώσκω  καὶ  ἡ ἁμαρτία  μου   ἐνώπιόν  μού   ἐστι  διὰ   παντὸς
·          σοὶ  μόνω   ἥμαρτον  καὶ  τὸ   πονηρὸν   ἐνώπιόν  σου   ἐποίησα   ὅπως   ἂν   δικαιωθῇς   ἐν  τοῖς  λόγοις  σου  καὶ  νικήσῃς   ἐν  τῷ  κρίνεσθαί  σε
·           ἰδοὺ  γὰρ   ἐν   ἀνομίαις   συνελήφθην  καὶ  ἐν   ἁμαρτίαις   ἐκίσσησέ  με   ἡ  μήτηρ   μου·
·           ἰδοὺ  γὰρ   ἀλήθειαν   ἠγάπησας  τὰ  ἄδηλα  καὶ  τὰ  κρύφια  τῆς  σοφίας  σου   ἐδήλωσάς  μοι.
·           ῥαντιεῖς  με   ὑσσώπῳ  καὶ   καθαρισθήσομαι,   πλυνεῖς  με  καὶ  ὑπὲρ  χιόνα   λευκανθήσομαι
·           ἀκουτιεῖς  μοι   ἀγαλλίασιν  καὶ  εὐφροσύνην   ἀγαλλιάσονται   ὀστέα   τεταπεινωμένα
·           ἀπόστρεψον  τὸ  πρόσωπόν  σου   ἀπὸ  τῶν   ἁμαρτιῶν  μου  καὶ  πάσας  τὰς   ἀνομίας  μου   ἐξάλειψον
·           καρδίαν   καθαρὰν  κτίσον   ἐν   ἐμοὶ  ὁ  Θεὸς  καὶ  πνεῦμα  εὐθὲς   ἐγκαίνισον   ἐν  τοῖς   ἐγκάτοις  μου
·          μὴ  ἀπορρίψῃς  με   ἀπὸ  τοῦ   προσώπου  σου  καὶ  τὸ  πνεῦμά  σου  τὸ  ἅγιόν  μὴ  ἀντανέλῃς   ἀπ'   ἐμοῦ
·           ἀπόδος  μοι  τὴν   ἀγαλλίασιν  τοῦ   σωτηρίου  σου  καὶ  πνεύματι   ἡγεμονικῷ  στήριξόν  με
·          διδάξω   ἀνόμους  τὰς   ὁδούς  σου  καὶ  ἀσεβεῖς   ἐπὶ  σὲ  ἐπιστρέψουσι
·           ῥῦσαί  με   ἐξ  αἱμάτων   ὁ  Θεὸς,   ὁ  Θεὸς  τῆς   σωτηρίας  μου   ἀγαλλιάσεται   ἡ  γλῶσσά  μου  τὴν   δικαιοσύνην  σου
·          Κύριε  τὰ  χείλη  μου   ἀνοίξεις  καὶ  τὸ  στόμα  μου   ἀναγγελεῖ  τὴν  αἴνεσίν  σου
·           ὅτι  εἰ  ἠθέλησας  θυσίαν   ἔδωκα   ἂν,   ὁλοκαυτώματα  οὐκ  εὐδοκήσεις
·          θυσία  τῷ  Θεῷ  πνεῦμα   συντετριμμένον   καρδίαν   συντετριμμένην  καὶ   τεταπεινωμένην   ὁ  Θεὸς  οὐκ   ἐξουδενώσει
·           ἀγάθυνον  Κύριε   ἐν  τῇ  εὐδοκίᾳ  σου  τὴν  Σιὼν  καὶ  οἰκοδομηθήτω  τὰ  τείχη   Ἱερουσαλήμ
·          τότε  εὐδοκήσεις  θυσίαν   δικαιοσύνης   ἀναφορὰν  καὶ  ὁλοκαυτώματα,  τότε   ἀνοίσουσιν   ἐπὶ  τὸ   θυσιαστήριόν  σου  μόσχους
<span color=red> </span>
Κανών, οὗ ἡ Ἀκροστιχίς.
«Ἐν σοί, Θεοῦ ἄνθρωπε εὐεκτεῖν ἔχω».

ᾨδὴ α'. Ἦχὸς πλ. Δ'. Ἁρματηλάτην Φαραώ.
Ἐπαγωγὲ τῶν συμφορῶν Ἀλέξιε, καὶ τρικυμίαι παθῶν, ἁμαρτιῶν μου  πάντοθεν συνέσχον με, καὶ μαστιγοῦσιν Ἅγιε, καὶ πικρῶς ὀδυνῶμαι, καὶ κινδυνεύω  πρός θάνατον· σῶσόν με λιταῖς ταῖς σαῖς δέομαι.

Νενοσηκυίας ἐξ ἀτόπων πράξεων τῆς ταπεινῆς μου ψυχῆς, ὀδυνηρὰ  πάθη τὸ δύστηνον σῶμά μου παντοίως βασανίζουσι καὶ στενάζω καὶ κράζω· Χριστοῦ  θεράπων Ἀλέξιε, σπεῦσον ἀπολλύμενον σῶσὀν με.

Σὲ ἀκεσώδυνον πηγὴν ἰάσεων ἀναδειχθέντα λαμπρῶς, ὡς τὸν Θεοῦ  δοῦλον, ἅγιε Ἀλέξιε, καθικετεύω, ῥῦσαι τῆς ψυχῆς καὶ σαρκός μου, ταῖς σαῖς  πρεσβείαις, τοὺς μώλωπας, ὅπως σὲ γεραίρω σωζόμενος.
Θεοτοκίον.
Ὁμολογοῦντες εὐσεβῶς μητέρα σε τοῦ εἰληφότος ἐκ σοῦ ὑπερφυῶς  σάρκα, καὶ ἀνάρχως λάμψαντος ἐκ τοῦ Πατρός, κηρύττομεν Θεοτόκον σε κόρη, καὶ  δυσωποῦμεν, διάσωσον χαλεπῶν κινδύνων τοὺς δούλους σου.

ᾨδὴ γ'. Οὐρανίας ἁψίδος.
Ἱκετεύων μὴ παύσῃ τὸν ἀγαθὸν Ἅγιε, καὶ γλυκὺν Δεσπότην συγγνώμην  δοῦναι πταισμάτων μοι τῶν χαλεπῶν καὶ πολλῶν καὶ τοῦ νοσοῦντος σαρκίου τὴν  ταχεῖαν ἴασιν, ὅπως γεραίρω σε.

Θεαρέστως βιώσας, θαυμαστῶς ἰσάγγελον πολιτείαν ἤνυσας, Πάτερ,  καὶ μετὰ σώματοςκαὶ τάς ἰάσεις μισθὸν παρά Θεοῦ ἐκομίσω τοὺς πιστῶς προσιόντας  σῴζων Ἀλέξιε.

Ἐν ᾠδαῖς τε καὶ ὕμνοις ἀνευφήμῶν Ὅσιε, σοῦ τὴν πολιτείαν γεραίρω  καὶ τὰ θαυμάσια, καὶ τῶν πικρῶν ὀδυνῶν ταχύν σε, Πάτερ σωτῆρα ἐκ Θεοῦ μοι  φανῆναι, καθικετεύω σε.
Θεοτοκίον.
Ὁ πολλαῖς ἁμαρτίαις καταχρασθείς, ἄχραντε, τέτρωμαι ψυχήν τε καὶ  Σῶμα, τάλας και βέβλημαι καθηλκωμένος δεινῶς, ἀλλὰ τῇ σῇ προστασίᾳ, οἰκτιρμῶν ἡ  ἄβυσσος, σῶσόν με, δέομαι.

Δἰάσωσον ἂπο κινδύνων, Ἀλέξιε, σοὺς ἱκέτας δὴ πάντες πανευλαβῶς  εἰς σὲ καταφεύγομεν, ὡς ἄφθονον κρήνην τῶν ἰαμάτων.

Ἐπίβλεψον,  ἐν εὐμενείᾳ, πανύμνητε Θεοτόκε,  ἐπὶ τὴν ἐμὴν χαλεπὴν τοῦ σώματος κάκωσιν, καὶ  ἴασαι τῆς ψυχῆς μου τὸ  ἄλγος.

Καὶ μνημονεύει ὁ Ἱερεύς. Εἶτα τὸ Κοντάκιον.
Ἦχος β'   Πρεσβεία θερμή.
Τῇ κρήνῃ τῶν σῶν θαυμάτων νῦν, Ἀλέξιε, προστρέχω βοῶν, ὀδύνῃ  συνεχόμενος. Τῆς σαρκὸς τὰ τραύματα καὶ ψυχῆς τὴν πόρωσιν ἴασαι, καὶ τῶν δεινῶν  με σῶσον σαῖς λιταῖς τιμῶντα σεπτῶς τὴν θείαν κάραν σου.

ᾨδὴ δ’. Σὺ μου ἰσχὺς Κύριε.
Ὕμνους κροτῶ κείμενος, Πάτερ ἐν κλίνῃ μου, τῆς ἐκ λάκκου, οἴμοι!  καταβαίνουσιν ὁμοιωθεὶς ὥσπερ ὁ Δαβῒδ ψάλλει, καὶ συγγνώμην αἰτοῦμαι, ὥσπερ  ἐξήμαρτον Θεῷ, καὶ θεραπείαν τῶν παθῶν τῆς σαρκός μου, σαῖς πρεσβείαις,  τρισμάκαρ Ἀλέξιε.

Νάμα κρουνῶν, ὡς ἀπὸ κρήνης ἀκήρατον, τῆς σοροῦ σου, Πάτερ  μεγαλώνυμε, θαυματουργέ, βρύων ἀεννάως, φλογώσεις ψυχικάς σώματος δροσίζει, καὶ  πραΰνει, τῶν παθῶν τάς ὀδύνας θεραπεύων, καὶ σώζων τοὺς κάμνοντας.

Ἄνωθεν σύ, ἄνθρωπος Θεοῦ, Ἀλέξιε, προσεκλήθης, ἀναγορευόμενος  θείᾳ φωνῇ νόσων ἰατρός, φερώνυμε Πάτερ, καὶ πρόσφορος ἀλεξίκακος πιστῶν τοῖς  καχεκτοῦσι· διὸ παρακαλῶ σε, πυρετοῦ καὶ ῥιγώσεως ῥῦσαί με.

Θλίψεις πολλαί, καὶ πλήρεις πόνων Ἀλέξιε, ὀδυνῶν τε σκῆνος, ὥσπερ  κηρὸν τὸ ἐλεεινὸν λείψανον ζωῆς μου προσχῦσαι καταβιβρώσκουσιν, εἰς ᾅδου  κατωτάτου κατασπᾶν ἀπειλοῦσαι. Πρόφθάσον ἐκ τούτων καὶ σῶσόν με.
Θεοτόκιον.
Ρεῦμα φθορᾶς φύσεως βροτῶν ἀνέστειλας Θεοτόκε, Λόγον σωματώσασα,  τὸν ἐκ Πατρός, ὥσπερ ἐκ φωτὸς αἴγλη γεννηθέντα, καὶ σώσαντα τὸ ἀνθρώπινον· διό  σε ἱκετεύω, χαλεποῦ με κινδύνου καὶ κακώσεως ῥῦσαι πρεσβείαις σου.

ᾨδὴ ε΄ Ἵνα τί με ἀπώσω.
Ὡς πηγὴ παραδείσου τῆς Ἐδὲμ ἐκβλύζουσα, πάτερ Ἀλέξιε, τῶν πολλῶν  θαυμάτων ἡ δοθεῖσά σοι χάρις ἐκκέχυται· ποτίζουσα καρδίας καὶ ψυχῶν καὶ σωμάτων  ἰωμένη τὰς νόσους ἑκάστοτε.

Πᾶσα πεῖρα γηΐνης ἰατρείας ἄπρακτος ὅλως ἐξήλεγκται ἐν ἐμοί, καὶ  κεῖμαι φεῦ τὰ λοίσθια πνέων ὁ δείλαιος· ἀλλὰ σοὶ τῷ σωτῆρι, ἐκ Θεοῦ διδομένῳ,  προσελθὼν ἱκετεύω σωθῆναί με.

Ἐπὶ κλίνης ὀδύνης, καὶ στρωμνῆς κακώσεως κείμενος, κράζω σοι·  Ἐξελοῦμαι, Πάτερ, τῶν παμφάγων ὀδόντων,Ἀλέξιε, τοῦ πικροῦ θανάτου, ὁ  παρακείμενος ἀνορθώσας, καὶ παντοίως νοσοῦντας ῥυσάμενος.

Ἐνοικήσας Θεός σοι, πᾶσαν ἰώμενος νόσον Ἀλέξιε, ὡς εὑρών σε  ὄντως ἐνδιαίτημα θεῖον ἀνέδειξε νόσων ἰατῆρα· ὃν κἀμοὶ τῷ δυστήνῳ ἐξιλέωσον,  Πάτερ, σωθῆναί με.
<span color=red>Θεοτοκίον.</span>
Ὕμνος ἅπας ἡττᾶται, Δέσποινα πιντάνασσα, μὴ ἐξικνούμενος σοῦ τὰ  μεγαλεῖα διηγήσασθαι τὰ ὑπερένδοξα.   Ἀγγέλων καὶ ἀνθρώπων γεννεαί σε καὶ τάξεις, εἰς αἰῶνας ἀεὶ  μακαρίζουσι.

ᾨδὴ στ'. Τὴν δέησιν ἐκχεῶ.
Ἐτάκησαν ὡς κηρός, τὰ μέλη μου, καὶ ὡς ἄνθος τοῦ ἀγροῦ ἐμαράνθη  πᾶσα σάρξ, καὶ ἐκλείπει τὸ πνεῦμά μου, καὶ ἡ ψυχή μου τῷ ᾅδη προσήγγισεν Ἀλέξιε·  ἀλλ'ἐπιστάς, ἐκ φθορᾶς καὶ θανάτου με λύτρωσαι.

Κακώσεων τῶν ἐσμῶν Ἀλέξιε. καὶ πληθὺν τῶν συμφορῶν καὶ βασάνων,  ὅσαι δεινῶς τὴν ἀθλίαν ζωήν μου, καὶ τὴν οἰκτρὰν μου ψυχὴν κατατρύχουσιν,  ἐξάλειψον, ἐκδυσωπῶν τὸν Θεὸν καί σωτῆρα καὶ πλάστήν μου.

Τὰ φάρμακά ἐπ’ἐμὲ ἀνόνητα ἐξηλέγχθη, καὶ μηδὲν ὠφελοῦντα, καὶ  πρὸς τὸ χεῖρον ἡ νόσος προβαίνει· διὸ τῇ θείᾳ σου σκέπῃ προσέδραμον Ἀλέξιε, ταῖς  σαῖς εὐχαῖς, συμπαθέστατε ῥῶσιν παράσχου μοι.

Ἐπέχεε, ἐπ’ ἐμὲ τὸν ἔλεον, καὶ τὴν χάριν τῶν πολλῶν σου θαυμάτων  ὅσα Θεός σε δοξάξων δωρεῖται, τοῖς προσιοῦσι δεικνὺς ἀλεξίκακον Ἀλέξιε, καὶ  πονηρᾶς ἐκ στρώμνης με κακώσεως ἔγειρον.
Θεοτοκίον.
Ἰώμενον τῶν ἀνθρωπων ἅπασαν κεκμηκυῖαν παραβάσει τὴν φύσιν καὶ  αἰωνίου θανάτου λυτροῦντα, τὸν ἐκ Θεοῦ Θεὸν Λόγον πιστεύομεν ἐκ σοῦ τεχθέντα ἐν  σαρκί, Θεοτόκε Παρθένε Πανύμνητε.

Διάσωσον ἀπὸ κινδύνων Ἀλέξιε, σοὺς ἱκέτας, ὅτι πάντες πανευλαβῶς  εἰς σὲ καταφεύγομεν, ὡς ἄφθονον κρήνην τῶν ἰαμάτων.

Ἐπίβλεψον,  ἐν  εὐμενείᾳ,  πανύμνητε   Θεοτόκε,  ἐπὶ  τὴν ἐμὴν   χαλεπὴν  τοῦ  σώματος  κάκωσιν,  καὶ  ἴασαι  τῆς  ψυχῆς  μου  τὸ  ἄλγος.

Εἶτα μνημονεύει ὁ Ἱερεὺς.
Ἦχος β'   Προστασία τῶν χριστιανῶν.
Τὴν σεπτήν σου κάραν θησαυρὸν ἀλεξίκακον· κεκτημένοι, σὲ πρέσβυν  πρὸς Θεὸν προβαλλόμεθα, μὴ παρίδῃς σοὺς ἱκέτας ἄνθρωπε τοῦ Θεοῦ, ἀλλὰ τάχυνον ὡς  συμπαθής, εἰς τὴν ἀντίληψιν ἡμῶν τῶν πιστῶς δεομένων σου· πρόφθασον ἐν ἀνάγκαις  καὶ σπεῦσον εἰς θεραπείαν, ἐπικαμπτόμενος λιταῖς τῶν τιμώντων σε Ἀλέξιε.

Εἶτα.  Μνησθήσομαι τοῦ ὀνὀματὀς σου...
Εὐαγγέλιον.  Ἐν ταῖς ἡμέραις ἐκείναις...
Καὶ τοῦ Ὁσίου,  Τῷ καιρῷ ἐκείνῳ προσκαλεσάμενος ὁ Ἰησοῦς...
(ὃ λέγεται καὶ τῶν ἁγίων Ἀναργύρων)
Δόξα. Ταῖς τοῦ σοῦ Ὁσίου... Καὶ νῦν. Ταῖς τῆς Θεοτόκου...
Στίχ. Ἐλέησόν με,  ὁ Θεός, κατὰ τὸ μέγα ἔλεός σου, καὶ κατὰ τὸ πλῆθος τῶν οἰκτιρμῶν σου ἐξάλειψον τὸ  ἀνόμημά μου.
Ἦχος πλ. β’
Μή με χειμαζόμενον ἐν ἀπορίαις παντοίαις, καὶ κατατρυχόμενον  ἀλγειναῖς ὀδύναις ψυχῆς καὶ σώματος, σὺ στερήςῃς Ἅγιε, σῆς ἐπισκέψεως ἀλλ'  οἰκτείρας με τὸν δείλαιον, δέξαι τὴν δέησιν, ἢν ἀπὸ καρδίας προσάγω σοι. Θεὸς  γάρ σε παράκλησιν καὶ παραμυθίαν πιστοῖς παρέσχεν. Ὅθεν κατωδύνως κραυγάζω σοι  θεράπων τοΰ Χριστοῦ· Μή με παρίδῃς τὸν ἄθλιον, ἀλλὰ σπεύσας ἴασον.

Οὐδεὶς προστρέχων ἐπὶ σοί, κατῃσχυμένος ἀπὸ σοῦ ἐκπορεύεται, ἁγνὴ  Παρθένε Θεοτόκε, ἀλλ' αἰτεῖται τὴν χάριν, καὶ λαμβάνει τὸ δώρημα, πρὸς τὸ  συμφέρον τῆς αἰτήσεως.

Ὃ Ἱερεὺς·  Σῶσον ὁ Θεὸς τὸν λαόν σου...

<span color=red>ᾨδὴ Ζ'. Παῖδες Ἑβραίων.</span>
Νέφος τῶν θλίψεων πυκνόν μου τὴν ταλαίπωρον ψυχήν κατακάμπτει,  καὶ πικρῶν ὀδυνῶν ἡ μάστιξ κατοικίζει τὸ σῶμά μου τὸ δύστηνον. Οἴκτειρόν με  ῥῦσαι Πάτερ.

Ἔχων θεόθεν σὺ τὴν χάριν τῶν ἰάσεων 'Λλέξιε τρισμάκαρ, θεραπείας  κἀμὲ ἀξίωσον, καὶ ῥῦσαι ἀμηχανίας, ἅγιε, χαλεπῆς, ἐκδυσωπῶ σε.

Χεῖρά μοι ὄρεξον, ἐν κλίνῃ τῆς κακώσεως οἰκτρῶς κατακειμένῳ καὶ  καλοῦντι τὴν σὴν ἀντίληψιν ὦ Πάτερ· ἀντιλαβοῦ μου, σῶσόν με, φερωνύμως  θεραπεύσας.

Ὤζεσαν, οἴμοι τῷ ἀθλίῳ! καὶ ἐσάπησαν σαρκὸς οἱ μώλωπές μου, καὶ  ἐλπίς μου οὐκ ἔστι σωτηρίας. Σύ με φθορᾶς διάσωσον, ὦ θερὰπον τοῦ Κυρίου.
<span color=red>Θεοτοκίον.</span>
Δέσποινα πάντων, Δέσποινά μου, Θεοτόκε, ἡ τεκοῦσα τὸν σωτῆρα καὶ  Θεὸν μου καὶ πλάστην, σαῖς πρεσβείαις αὐτόν μοι ἐξιλέωσας, τῷ πολλὰ ἡμαρτηκότι.

<span color=red>ᾨδὴ η'. Τὸν ἐν ὄρει ἁγίῳ.</span>
Ἵλεώς μοι προβλέψας οὐρανόθεν, πιστῶς ἱκετεύω, ὦ ἄνθρωπε Κυρίου,  τὰ χαλεπὰ καὶ χρόνια ἰώμενος πάθη μου, πρεσβείαις πρὸς τὸν Δεσπότην ζωῆς τε καὶ  θανάτου.

Ὀδύνωμαι δεινῶς, καὶ θεραπείας ἐξ ἀνθρώπων θνητῶν ἁπάσης  ἀποροῦμαι. Σὲ δυσωπῶ Θεοῦ θεράπων ἅγιε, πρόφθασόν με, σῶσον, ἔγειρον τῆς κλίνης,  καὶ ῥῶσίν μοι παράσχου.

Νοσημάτων παντοίων τὸ σῶμά μου κεῖται, Πάτερ, μεστόν, παρεῖταί  μου τὰ μέλη, σάρκας, ὀστᾶ, τὰ νεῦρα πόνοι βόσκονται. Ἐλέησον, ὦ Πάτερ, σὸν  πιστὸν ἱκέτην, καὶ ἴασόν με τάχος.
Θεοτοκίον.
Ὑπερένδοξε Μῆτερ τοΰ Θεοῦ μου, οὐρανοῦ τε καὶ γῆς καὶ κτίσεως  ἁπάσης ἡ βασιλίς, ἡ τῶν πιστῶν ἀντίληψις, ὑμνῶ σε μετ' Ἀγγέλων, δοξάζω μετ'  ἀνθρώπων, λατρεύω τὸν Υἱόν σου.

ᾨδὴ θ΄ Ἐξέστη ἐπὶ τούτῳ
Σωτῆρά σε καμνόντων καὶ λυτρωτήν, ὁ Θεὸς τοῖς πιστοῖς ἐδωρήσατο,  πάθη ψυχῶν, καὶ σωμάτων ἄλγη παντοδαπά, ἰώμενον Ἀλέξιε, ἄνθρωπε Κυρίου· διὸ  θερμῶς ὦ Πάτερ ἱκετεύω τῆς ψυχῆς τῆς σαρκός μου, τάς βαρείας ὀδύνας θεράπευσον.

Ἰάσεων κρατῆρα ἀνελλιπῆ, τὴν τιμίαν σοι, κάραν, Ἀλέξιε πᾶσι  πιστοῖς προύθηκεν ἡ χάρις ἡ ζωαρχική, τοῦ παναγίου Πνεύματος, πάντας ἰωμένη τοὺς  εὐλαβῶς αὐτὴν ἀσπαζομένους καὶ πρέσβυν πρὸς Θεόν σε προβαλλομένους μετὰ πίστεως.

Ὀχλούμενος συμπτώμασι συμφορῶν, ὡς τεμένει τῶν θείων χαρίτων σοι,  προσπεφυγώς, δέησιν ἐκ στόματος ῥυπαροῦ, ἐξ ὀφθαλμῶν δὲ δάκρυα, καὶ ἀπὸ καρδίας  μου στεναγμούς, προσάγων, ἱκετεύω, Ἀλέξιε τρισμάκαρ, μή με παρίδῃς ἀπολλύμενον.
Θεοτοκίον.
Σὲ πᾶσαι αἱ δυνάμεις τῶν οὐρανῶν, εὐλογοῦσιν ἀεί. Σὲ δοξάξουσι,  Μῆτερ Θεοῦ, πᾶσαι τῶν ἀνθρώπων αἱ γενεαί. Σὲ οἱ πιστοὶ κατέχομεν, ἄγκυραν τῆς  πίστεως ἀσφαλῆ, Σὲ σκέπην, Σὲ λιμένα, Σὲ χαρὰν καὶ δόξαν, Σαῖς πρεσβείαις  σωθείημεν Δέσποτα.

ΜΕΓΑΛΥΝΑΡΙΑ
Πρῶτον τὸ Ἄξιον ἐστίν, εἶτα τὰ τροπάρια
Τὸν ἐν σωφροσύνῃ διαπρεπῆ, καὶ ἐν ἐγκρατείᾳ, τηλαυγῆ τε καὶ  φαεινόν, λάμψαντα φωστῆρα, τὸν ἄνθρωπον Κυρίου, Ἀλέξιον τὸν θεῖον πάντες  τιμήσωμεν.

Τὸν ἐν ἀσθενείαις θεραπευτήν, καὶ ἐν τοῖς κινδύνοις, λυτρωτήν τε  καὶ βοηθόν, παρὰ τοῦ Κυρίου, ἡμῖν ἀναδειχθέντα, Ἀλέξιον τὸν θεῖον ὕμνοις  γεραίρομεν.

Δεῦτε οἱ νοσοῦντες, καὶ ἐν δεινοῖς πάθεσι τελοῦντες, ἀπαντλήσωμεν  ἐκ πηγῆς, κάρας τῆς τιμίας, πιστοί, τῶν ἰαμάτων, τάς χάριτας ἀφθόνως, ταύτην  γεραίροντες.

Φρίττουσι τὰ πάθη τὰ τῶν βροτῶν, κα! Δαιμόνων στίφη, δραπετεύοντα  ἄφθονον νῦν τῶν ἐκ τοῦ Θεοῦ σοι δοθέντων χάρισμα τῶν, Ἀλέξιε τρισμάκαρ, τὴν  ἐπισκίασιν.

Δεῦτε προσκυνησωμεν οἱ πιστοί, τὴν πάντιμον κάραν, 'Λλεξίου  πανευλαβῶς, ἣν ἐν τῇ ἁγίᾳ, Πελοποννήσου Λαύρᾳ, Θεὸς ἀπεθησαύρισε, πιστοῖς ἴαμα.

Ἅγιε Ἀλέξιε, ἐκτενῶς πρέσβευε Κυρίῳ ὑπὲρ πάντων τῶν εὐλαβῶς, σὴν  τιμώντων κάραν, ὡς ἔχων παρρησίαν, σώζειν ἐκ τῶν κινδύνων, τούς σοὶ  προστρέχοντας.

Τὴν ὑψηλοτέραν τῶν οὐρανῶν.  (*)

Δεῦτε ἀσπασώμεθα οἱ πιστοί, τὴν παντιμον κάραν, Ἀλεξίου καὶ πρὸς  Θεόν, βοήσωμεν πόθῳ ἐξ ὅλης τῆς καρδίας, εὐχαῖς τοῦ σοῦ Ὁσίου, ἡμᾶς ἐλέησον.

Προσέλθωμεν πρόθυμοι οἱ γηγενεῖς, τῷ θείῳ τεμένει, γόνυ κλίνοντες  εὐλαβῶς, πόθῳ ἀσπασθῶμεν, τὴν Κάραν Ἀλεξίου ὅπως εὕρωμεν χάριν, ὁμοῦ καὶ ἔλεος.

Τὰ δάκρυα, τοὺς πόνους, καὶ στεναγμοὺς ἡμῶν θλιβομένων, μὴ  παρίδῃς, θαυματουργέ, ἀλλ' οἴκτειρον, πάτερ, σὺ ταῦτα ἀναφέρων, πρὸς τὸν Θεὸν  τῶν ὅλων, τὸν ἐλεήμονα.

Ὕμνοις ἐγκωμίων πάντες πιστοί, τὴν πάνσεπτον Κάραν, Ἀλεξίου τοῦ  θαυμαστοῦ, τιμήσωμεν ὅπως, ἀξίως τάς ἰάσεις, πρεσβείαις τοῦ Ὁσίου, ἀφθόνως  λάβωμεν.

Συνὼν χοροστασίαις ἀγγελικαῖς, Ἀλέξιε μάκαρ μὴ ἐλλίπῃς ὑπὲρ ἡμῶν,  Θεὸν καθικετεύων, τὴν ἴασιν ψυχῆς τε καὶ σώματος τὴν ῥῶσιν, ἡμῖν δωρήσασθαι.

Μεσίτην προβαλλόμεθα πρὸς Χριστόν, δι' ὃν ἠγωνίσω, ὅπως τύχωμεν  παρ' αὐτοῦ, ἐλέους ταῖς εὐχαῖς σου, Ἀλέξιε θέοφρον, τὴν Κάραν σου τὴν θείαν  κατασπαζόμενοι.

Τὰ πλήθη πανταχόθεν τὰ τῶν πιστῶν, ἀθροίζονται μάκαρ, μετὰ πόθου  τῷ σῷ ναῷ, καὶ κλίνουσι γόνυ ἐκ μέσης τῆς καρδίας, ἐν τῇ σορῷ τῇ θείᾳ, τῇ τῶν  λειψάνων σου.

Μεγάλως σε ἐδόξασεν ὁ Χριστός, ὁ πάντων Δεσπότης καὶ τὰ γέρα ἐν  οὐρανοῖς, ἀξίως σοι δωρεῖται, ὅτι ζωὴν ἀγγέλων ἐβίωσας ἐν κόσμῳ ὡς ὑπεράνθρωπος.

Ἠγάπησας τὸν Ὕψιστον, καὶ σαυτὸν ἀπηρνήσω, μάκαρ, καὶ ἀράμενος  τὸν Σταυρόν, τῇ ἐντολῇ Κυρίου, αὐτῷ ἀκολουθήσας, στενὴν ὁδὸν βαδίσας τὸ στέφος  ἔλαβες.

Ἐμίσησας τοῦ κόσμου τάς ἡδονάς, καὶ ἄρας τὸ ὄμμα, ἀκλινῶς πρὸς  τοὺς οὐρανούς, δόξαν ἐθεάσω, δικαίαν καὶ Ὁσίων, ὧν καὶ τὸν βίον πάτερ, καλῶς  ἐζήλωσας.

Κατέλιπες ἑστίαν τὴν πατρικήν, νυμφικοὺς θαλάμους, ἡδονάς τε τάς  παχυλάς, κατέλαβες δὲ πόθῳ, ναὸν τὸν τῆς Παρθένου, πιστὸς αὐτῆς θεράπων, πάτερ,  γενόμενος.

Μἰμητὴς ἐγένου τοῦ Ἰησοῦ, ὕβρεις ὑπομείνας, καὶ ὀνείδη καὶ  χλευασμοὺς δούλων πατρῴων, τῶν σὲ ἀγνοησάντων, δεσπότην εἶναι τούτων σὲ  πανσεβάσμιε.

(*)  Νέα ἀνέκδοτα μεγαλυνάρια, εὑρεθέντα ἐν τῇ Μονῇ.

Οὐ δυναταί τις, ἄνθρωπε, τοῦ Θεοῦ, λαλῆσαι πτωχείαν, ἄμετρόν τε  ὑπομονήν, δεκαεπταετίαν ὅλην πρὸ σῶν πυλώνων μείνας, αὐτῶν τῶν γεννητόρων σου,  ἀγνοούντων σε.

Ἐθαύμασεν ἀγγέλων ἡ στρατιά, καὶ ἀνθρώπων φύσις, τὴν ἁγίαν σου  τελευτήν, ἐδόξασε δὲ ταύτην, τῶν πάντων ὁ Δεσπότης, Θεὸς ὁ παρασχών σου στέφανον  ἄφθαρτον.

Ἠγνόησε τὴν ξένην σου βιοτήν, ἡ τέξασά σε μήτηρ, καὶ γεννήτωρ ὁ  συμπαθής, κρουνοὺς δακρύων ἔσχον ἐπὶ τῇ τελευτῇ σου τὸ λείψανόν σου, πάτερ  κατασπαζόιιενοι.

Πῥοσέδραμεν ὁ κλῆρος ὁ ἱερός, σὺν αὐτῷ δὲ πᾶσα, ἡ ὁμήγυρις τῶν  πιστῶν κρατοῦντες λαμπάδας, καὶ θείαις ὑμνῳδίαις, τὸ σεβαστόν σου, πάτερ σῶμα  κηδεύουσι.

Ἡ θήκη τῶν λειψάνων σου Ἱερὲ Ἀλέξιε βρύει, μῦρον θεῖον  παντοδαπάς, ἰάσεις παρέχων τοῖς πίστει προσιοῦσιν, ἐν κατανύξει πάσῃ, αὐτῇ  μακάριε.

Φῥούρει τοὺς σοὺς δούλους διαπαντός, κλέος τῶν Ὁσίων τοὺς  τιμῶντάς σε εὐλαβῶς, καὶ πανευχαρίστως ἐκ πάντων τε κινδύνων, Ἀλέξιε τρισμάκαρ,  ἀξιοθαύμαστε.

Καὶ μόνη σου ἡ κλῆσις ἁπανταχοῦ, ῥᾳδίως παρέχει, τὰ αἰτήματα τῶν  πιστῶν, βασάνων ἀπαλλάττων τοὺς σὲ προσκαλουμένους, καὶ σὲ ἐκδεχομενους ὡς  ἀντιλήπτορα.

Ὡς ἔχων παρρησίαν πρὸς τὸν Θεόν, ἱκέτευε, πάτερ, λυτρωθῆναι ἡμᾶς  δεινῶν, ἐκ βλάβης χαλάζης, ἀκρίδος, ἀνομβρίας, θεομηνίας πάσης τε καὶ κακώσεως.

Τοῖς πόθῳ ἐξαιτοῦσι τὴν σὴν σορόν, 'Λλέξιε δίδεις, μεταφέρεσθαι  εὐλαβῶς ὑπὸ τῶν ἱερέων Χριστοῦ τῶν θεραπόντων, δι' ὧν ἡμῖν παρέχεις τὴν  προστασίαν σου.

Σὑν πᾶσι τοῖς Ἁγίοις ἐν οὐρανοῖς καὶ τῇ παναχράντῳ, τοῦ Σωτῆρος  ἡμῶν Μητρί, ἀπαύστως ἐκδυσώπει Χριστὸν τὸν Ζωοδότην ὑπὲρ ἡιιων ἁπάντων, ὦ  Ἱερώτατε.

Πᾶσαι τῶν Ἀγγέλων αἱ στρατιαί, Πρόδρομε Κυρίου,  Ἀποστόλων ἡ  δωδεκάς, οἱ  Ἅγιοι Πάντες, μετὰ τῆς Θεοτόκου, ποιήσατε πρεσβείαν, εἰς τὸ σωθῆναι ἡμᾶς.

Τὸ Τρισάγιον.
Ἦχος   πλ.   β'
Ἐλέησον ἡμᾶς,  Κύριε,  ἐλέησον ἡμᾶς·  πάσης  γὰρ ἀπολογίας ἀποροῦντες,  ταύτην  σοι  τὴν ἱκεσίαν,  ὡς   Δεσπότῃ,  οἱ  ἁμαρτωλοὶ   προσφέρομεν,  ἐλέησον ἡμᾶς.
Δόξα...
Κύριε,  ἐλέησον ἡμᾶς· ἐπὶ  σοὶ  γὰρ   πεποίθαμεν,  μὴ  ὀργισθῇς ἡμῖν  σφόδρα,  μηδὲ   μνησθῇς  τῶν ἀνομιῶν ἡμῶν,  ἀλλ'  ἐπίβλεψον  καὶ  νῦν,  ὦς  εὔσπλαγχνος,  καὶ  λύτρωσαι ἡμᾶς ἐκ  τῶν ἐχθρῶν ἡμῶν·  σὺ  γὰρ  εἶ  Θεὸς ἡμῶν,  καὶ  ἡμεῖς  λαός  σου,  πάντες ἔργα   χειρῶν  σου,  καὶ  τὸ  ὄνομά  σου ἐπικεκλήμεθα.
Καὶ   νῦν...
Τῆς  εὐσπλαγχνίας  τὴν  πύλην ἄνοιξον ἡμῖν,  εὐλογημένη   Θεοτόκε,  ἐλπίζοντες  εἰς  σέ,  μὴ  ἀστοχήσωμεν,  ῥυσθείημεν  διὰ  σοῦ  τῶν   περιστάσεων·  σὺ  γὰρ  εἶ  ἡ   σωτηρία  τοῦ  γένους  τῶν   χριστιανῶν.

Εἶτα μνημονεύει ὁ ἱερεύς.
Εἰς δὲ τὸν ἀσπασμὸν τῆς τιμίας κάρας ψάλλομεν τὸ παρὸν τροπάριον.
Ὅτε ἐκ τοῦ ξύλου σε νεκρόν.
Δέχου τὰς δεήσεις εὐμενῶς τῶν σοὶ προσφευγόντων ἐν πίστει, καί  δεομένων θερμῶς, ἃγιε Ἀλέξιε, καὶ τάς αἰτήσεις, αὐτῶν ἐκπληρώσας, ἀπάλλαξον  θλίψεων παντοίων, σῴζων τοὺς ἱκέτας σου ταῖς πρὸς Θεόν σου λιταῖς, πόθῳ τὴν  ἁγίαν σου κάραν κατασπαζομένους, ἀφθόνως τοῖς πιστοῖς πηγάζουσαν τὰ ἰάματα.

Καὶ ἀπόλυσις.

Τ Ρ Ο Π Α Ρ Ι Α
ψαλλόμενα εἰς τὴν μετὰ τῆς ἁγίας κάρας λιτανείαν.
Ἦχος πλ. Α'
Δεῦτε φιλέορτοι πάντες, πνευματικὴν χορείαν στησάμενοι, ἄνθεσιν  ἐγκωμίων τὸν ἄνθρωπον τοῦ Θεοῦ στεφανώσωμεν, Ἀλέξιον τὸν ἀοίδιμον· οὗτος γὰρ τὸν  μεγάλαυχον δράκοντα ἀνδρειοφρόνως, κατεπάτησε, καὶ τῆς νίκης τὸ στέφος  μεγαλοπρεπῶς ἀνεδήσατο. Διὸ πρὸς αὐτὸν βοῶντες εἴπωμεν· Χαίροις ὁ πύργος τῆς  ὑπομονῆς ὁ ἀκλόνητος, καὶ τῆς ἐγκρατείας λαμπτὴρ ὁ ὁλόφωτος· χαίροις τὸ  παρθενίας ἐντρύφημα, καὶ τῆς σωφροσύνης ἀγλάϊσμα· χαίροις τὸ τῆς καθαρότητος  ἔσοπτρον, ἀκοιμήτοις δακρυσι κατανύξεως λαμπρυνόμενον, τὸ χρύσεον σκεῦος τοῦ  θείου φόβου, ἡ ἔνθεος εὐωδία τῶν ἀρετῶν, ἡ τοὺς πιστοὺς εὐωδιάζουσα, καὶ πρὸς  καρτερίαν ἐν πειρασμοῖς ἐνισχύουσα. Χριστῷ τῷ Θεῶ παριστάμενος, αἴτησαι Ἀλέξιε,  εἰρήνην δοθῆναι τῷ κόσμῳ καὶ ταῖς ψυχαῖς ἡμῶν τὸ μέγα ἔλεος.
Ἦχος πλ. α'
Δαυιτικῶς αἱ τῶν δικαίων χορεῖαι ἐν Κυρίῳ εὐφράνθητε σήμερον, καὶ  πάντες οἱ εὐθεῖς τῇ καρδίᾳ ἐν αὐτῷ ἐγκαυχάσασθε ὁρῶντες τὸν ὁσίως τὸν βίον  διανύσαντα, Ἀλέξιον τὸν τρισόλβιον, ἐκ Θεοῦ δεδοξασμένον, ἐν θαύμασι καὶ  ποικίλαις δυνάμεσι, δι' ὧν τὴν ἐν οὐρανοῖς αὐτοῦ δόξαν ἅπαντες οἱ πιστοὶ  τεκμαιρόμεθα. Αὐτοῦ ταῖς ἱκεσίαις Χριστὲ ὁ Θεὸς σῶσον τάς ψυχὰς ἡμῶν.
Ἦχος πλ. δ'.
Ἀγάλλου ἐν Κυρίῳ πόλι ς τῶν Καλαβρύτων, ἐν κόλποις κατέχουσα τὴν  παντιμον κάραν Ἀλεξίου τοῦ Ὁσίου, θησαυρὸν ἀδαπάνητον.Δι’αὐτῆς γὰρ ποικίλας  δυνάμεις θαυμάτων ὁ Θεὸς τοῖς ἐν πίστει προσιοῦσι παρέχει· ῥῶσιν οἱ νοσοῦντες  λαμβάνουσιν, οἱ πενόμενοι πορισμόν, οἱ γηπόνοι τῶν καρπῶν τὴν συγκομιδήν, οἱ  θαλαττεύοντες ἀσφαλῆ κυβέρνησιν, καὶ οἱ πολεμούμενοι συμμαχίαν εὑρίσκουσιν  ἰσχυρὰν καὶ οἱ παντοίαις ἐν συμφοραῖς καὶ θλίψεσιν τοῦ βίου παραμυθίαν, καὶ οἱ  πρὸς ἀπόγνωσιν ὠθούμενοι, σωτηρίας ἐλπίσι κουφίζονται. Ταύτην πίστει καὶ πόθῳ  κατασπαζόμενοι βοήσωμεν· Κύριε, πρεσβείαις τοῦ Ὁσίου σου ἀνθρώπου, τὴν πόλιν σου  ταύτην, καὶ τὴν Μονὴν τῶν ἱκετῶν σου ἐν εἰρήνῃ διαφύλαττε τοῦ Ὀρθοδόξου λαοῦ σου  τὸ κέρας ἀνυψῶν, καὶ πᾶσι παρέχων σωτηρίαν ψυχῆς καὶ τὸ μέγα ἔλεος.
Ὁ αὐτός.
Ἐν τῷ σκηνώματι τοῦ Κυρίου σου, καὶ ἐν ὄρει ἁγίω αὐτοῦ  κατεσκήνωσας, Ἀλέξιε παμμακάριστε· ἀμώμῳ γάρ ἐν βίῳ περιεπάτησας, καὶ  δικαιοσύνην ἐξήσκησας, τῷ κρείττονι τὸ χεῖρον κοθυποτάξας. Διὸ παρρησίαν πρὸς  Θεὸν κεκτημένος μὴ διαλίπῃς ὑπὲρ ἡμῶν τῷ Δεσπότῃ πρεσβεύων, τοῦ οἰκτειρῆσαι καὶ  σῶσαι τὰς ψυχὰς ἡμῶν.
Ἦχος Δ΄
Ὅσιε παμμάκαρ Ἀλέξιε, σὺ καὶ μετὰ θάνατον ἐν οὐρανοῖς ζῇς, ἐν τῷ  Χριστῷ, δι' ὃν σεαυτὸν ἐσταύρωσας τῷ κόσμῳ· οὐ γὰρ ἔζης σεαυτῷ, ἔζη δὲ μᾶλλον ἐν  σοὶ Χριστὸς ὁ Θεὸς ἡμῶν. Αὐτὸν ἱκέτευε, σωθῆναι τὰς ψυχὰς ἡμῶν.
Ἦχος πλ. Δ'.
Τοὺς θορύβους τοῦ βίου καταλιπών, Ἀλέξιε ὅσιε, καἰ τοῦ Σωτῆρος  τὸν σταυρὸν ἐπ' ὤμων ἀράμενος, ὅλον σεαυτὸν τῷ Θεῷ καθιέρωσας· διὸ καὶ μετὰ  σαρκὸς ἐν κόσμῳ βιοτεύων, ἔξω σαρκὸς ἐδόκεις καὶ κόσμου πανεύφημε, συντόνῳ, καθ'  ἑκάστην ἐγκρατείᾳ ἐξασκούμενος, καὶ μετὰ Ἀγγέλων τῷ πνεύματι συνὼν καὶ  συνευφραινόμενος. Παρρησίαν οὖν ἔχων πρὸς Κύριον, ἐκτενῶς ἱκέτευε, τοῦ ῥυσθῆναι  κινδύνων καὶ θλίψεων τοὺς πιστῶς ἐκτελοῦντας τὴν ἀεισέβαστον μνήμην σου.
Ἦχος πλ. Α'.
Ὅσιε Πάτερ, οὐκ ἔδωκας ὕπνον σοῖς ὀφθαλμοῖς, οὐδὲ τοῖς βλεφάροις  σου νυσταγμόν, ἕως οὗ τὴν ψυχὴν τῆς δουλείας τῶν παθῶν ἠλευθέρωσας, καθυποτάξας  την σάρκα τῷ πνεύματι, καὶ ἀνέδειξας τοῦ θείου Πνεύματος καταγώγιον· ἐλθὼν γὰρ ὁ  Χριστὸς σὺν τῷ Πατρί, μονὴν παρὰ σοὶ ἐποιήσατο, καὶ τῆς ὁμοουσίου Τριάδος  δοχεῖον καθαρὸν ἀπειργάσατο. Καὶ νῦν, Ἀλέξιε παμμάκαρ, παρεστὼς τῷ Κυρίῳ,  πρέσβευε τῷ σωθῆναι τὰς ψυχὰς ἡμῶν.
Ἦχος πλ. Β'.
Βίον ἰσάγγελον ἐπὶ γῆς πολιτευσάμενος, καὶ πᾶσαν ἀρετῶν ἰδέαν ἐν  σεαυτῷ θησαυρίσας ἐκ νεότητος, νοῦν ἡγεμόνα κατὰ παθῶν ἐνεστήσω γρηγοροῦντα, καὶ  ὡς φαίνοντι λύχνῳ τούτῳ χρησάμενος, παννύχοις καὶ πανημέροις εὐχαῖς καὶ στάσεσιν  ἀνενδότοις, τὰ τῶν θηρεύοντων θήρατρα συνέτριψας, καὶ τάς πολυπλόκους ἐνέδρας  αὐτῶν  ἐξηφάνησας, Ἀλέξιε μακάριε καὶ λαμπρῶς ἠρίστευσας, τὸ κατ' εἰκόνα τηρήσας  ἀλώβητον. Διὸ Χριστὸς σὲ ἐδόξασεν, ἄνθρωπον Θεὸν ἀναγορεύσας σε καὶ τὴν ἱεράν  σου κοίμησιν θαύμασι πολλοῖς ἐμεγάλυνε, καὶ σὲ μετὰ τῶν φρονίμων παρθένων εἰς  νυμφῶνα τὸν ἐπουράνιον συνεισήγαγε, τῷ κάλλει τῷ ἀμηχάνῳ τῆς θείας αὐτοῦ δόξης  ἐντρυφῶντα εἰς αἰῶνας. Ὂν μὴ παύσῃ δυσωπῶν, ὅπως καὶ ἡιιᾶς ἀξιώσῃ, τὸν τῆς  νηστείας δίαυλον ἐν ἁγνείᾳ διανύσαι, καὶ τὰ πάνσεπτα πάθη καθαρῶς προσκυνῆσαι,  καὶ λαμπρῶς ἑορτάσαι τὴν τριήμερον αὐτοῦ ἐξανάστασιν.
<span color=red>Ἦχος πλ. Α'.</span>
Δεῦτε φιλεόρτων τὸ οὐστημα, φαιδρῶς πανηγυρίζοντες, καὶ χαρμονι  κῶς ἐν ᾄσμασι κροτοῦντες, ὕμνοις ἱεροῖς ἀνευφημήσωμεν Ἀλέξιον τὸν πανεύφημον  οὕτω λέγοντες· Χαίροις ὁ τῷ Δεσπότῃ Χριστῷ πειθαρχήσας λέγοντι· «Ὁ φιλῶν πατέρα  ἢ μητέρα ὑπὲρ ἐμὲ οὐκ ἔστί μου ἄξιος», καὶ τούτου τὴν ἀγάπην τῆς τῶν γονέων  προτιμήσας. Χαίροις ὁ δόξαν καὶ πλοῦτον καὶ θάλαμον καταλιπών καὶ τά τοῦ βίου  τερπνὰ ὡς σκύβαλα διὰ Χριστὸν ἡγησάμενον. Χαίροις ὁ τὸν σταυρὸν ἐπ’ ὤμων  ἀράμενος, καὶ πᾶσαν κακουχίαν καὶ θλίψιν ἑλόμενος, καὶ μέχρι τέλους τῷ καλέσαντι  Χριστῷ γενόμενος ὀπαδός. Χαίροις ὁ ἁγνείᾳ καὶ σωφροσύνῃ, καὶ πολλῇ ἐγκρατείᾳ,  τοῖς ἀσωμάτοις Ἀγγέλοις ὀφθεὶς ἐφάμιλλος. Χαίροις ὁ πάσας ἀρετὰς ὡς μίαν  κατορθώσας, καὶ τὸν πάλαι τῆς προμήτορος πτερνιστὴν ἀνδρείως τρεψάμενος. Χαίροις  ὁ λαμπρῶς ἐπὶ πάντων οὐρανοφοίτῳ φωνῇ ἄνθρωπος Θεοῦ μαρτυρηθείς, καὶ ἀκούσας «εὖ  δοῦλε ἀγαθέ», καὶ εἰς τὴν χαρὰν εἰσελθὼν τοῦ Κυρίου σου. Ἀλλὰ πρέσβευε καὶ ὑπὲρ  ἡμῶν Ἀλέξιε μακάριε, ἵνα ῥυσθῶμεν ὁρατῶν καὶ ἀοράτων ἐχθρῶν, δουλεύοντες τῷ  Κυρίῳ ἐν φόβῳ καὶ τῆς ἐκ δεξιῶν παραστάσεως τύχωμεν, ἐν τῇ ἡμέρᾳ τῆς κρίσεως.

</document>
