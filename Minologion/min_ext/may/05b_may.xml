<?xml version="1.0" encoding="UTF-8"?>
<document book="min_ext" part="may" name="05b_may" title="Καθίσταται  γνωστὸν ὅτι ἡ μνήμη τῆς Ἁγίας Εἰρήνης δυνατὸν να συμπέσῃ μεταξὺ τῆς Μεγάλης  Πέμπτης καὶ τῆς Τετάρτης μετὰ τὴν Κυριακὴν τῆς Σαμαρείτιδος.">
ΤΗ Ε' ΤΟΥ ΜΑΪΟΥ      Τῌ ΠΕΜΠΤῌ ΤΟΥ ΜΗΝΟΣ ΜΑΪΟΥ
Μνήμη τῆς Ἁγίας  καὶ ἐνδόξου Μεγαλομάρτυρος  ΕΙΡΗΝΗΣ
ΤΥΠΙΚΟΝ
Καθίσταται  γνωστὸν ὅτι ἡ μνήμη τῆς Ἁγίας Εἰρήνης δυνατὸν να συμπέσῃ μεταξὺ τῆς Μεγάλης  Πέμπτης καὶ τῆς Τετάρτης μετὰ τὴν Κυριακὴν τῆς Σαμαρείτιδος.
Α'.
Ἐὰν συμπέσῃ ἡ  μνήμη τῆς Ἁγίας ἀπὸ τῆς Μ. Πέμπτης μέχρι τῆς Κυριακῆς τοῦ Πάσχα, μετατίθεται καὶ  ψάλλεται ἐν μιᾷ τῶν ἡμερῶν τῆς ἑβδομάδος τῆς Διακαινησίμου, κατὰ τὴν ἀντίστοιχον  τνπικὴν διάταξιν τοῦ Ἁγίου Γεωργίου ΚΓ'. Ἀπριλίου, πλὴν ἐν τῷ ἐσπερινῷ πρῶτον  δοξαστικὸν λέγεται τοῦ Πεντηκοσταρίου, ἐν τῷ ὄρθρῳ ψάλλεται ἡ Θ'. ᾠδὴ μόνη τοῦ  Πάσχα, εἰς δὲ τὴν λειτουργίαν, Κοινωνικὸν Σῶμα Χριστοῦ μεταλάβετε.
Β'.
Ἐὰν  συμπέσῃ  τῇ Κυριακῇ τοῦ Θωμᾶ,  ζήτει ἀπορούμενα εἰς τὴν ἀντίστοιχον τυπικὴν διάταξιν τοῦ Ἀποστόλου Μάρκου. Εἰς  τὸν ἐσπερινὸν λέγονται καὶ τὰ Ἀναγνώσματα τῆς Ἁγίας.
Γ'.
Ἐὰν  συμπέσῃ  ἐν ἡμερᾳ  καθημερινῇ  ἐκτὸς Σαββάτου, ἡ ἀκολουθία τῆς Ἁγίας ψάλλεται ὡς διατάττεται ἐν τῇ φυλλάδι. Ἐὰν  συμπέση ἐν Σαββάτῳ εἰς  τὸ Κύριε,  ἐκέκραξα, ψάλλομεν δύο  στιχηρὰ ἐκ τοῦ Πεντηκοσταρίου καὶ τέσσαρα τῆς ἁγίας.  Τὰ λοιπὰ κατὰ τὴν  τάξιν τῆς φυλλάδος Κοντάκιον λέγεται τῆς προλαβούσης Κυριακῆς.
Δ'.
Ἐὰν συμπέσῃ ἐν  μιᾷ τῶν Κυριακῶν τοῦ Πεντηκοσταρίου, ζήτει ἀπορούμενα εἲς τὴν ἀντίστοιχον  τυπικὴν διάταξιν τοῦ Ἁγίου Ἀθανασίου Β'. Μαΐου.
Ε'.
Ἐὰν συμπέσῃ τῇ  Τετάρτῃ τῆς Μεσοπεντηκοστῆς ἡ ἀκολουθία τῆς ἁγίας συμψάλλεται ὡς ἑξῆς: τὸ Κύριε,  ἐκέκραξα, στιχηρὰ τῆς Μεσοπεντηκοστῆς γ'. καὶ γ'. τῆς ἁγίας. Δόξα. Καὶ νῦν τῆς  Μεσοπεντηκοστῆς. Προκείμενον, Ἀναγνώσματα δύο τῆς Μεσοπεντηκοστῆς καὶ ἓν τῆς  ἁγίας· Ἀπόστιχα τῆς Μεσοπεντηκοστῆς. Δόξα τῆς ἁγίας. Καὶ νῦν τῆς  Μεσοπεντηκοστῆς. Ἀπολυτίκιον Μεσούσης τῆς ἑορτῆς, τῆς Ἁγίας Εἰρήνης, πάλιν τὸ  Μεσούσης. Καί ἀπόλυσις. Τὸ πρωΐ, ἡ  λιτὴ τῆς ἁγίας, Τρισάγιον, Ἀπολυτίκιον Μεσούσης τῆς ἑορτῆς. Εἰς τὸ Θεὸς Κύριος,  τὰ ἀπολυτίκια ὡς εἰς τὸν ἑσπερινον. Ψαλτήριον καὶ ὁ πολυέλεος τῆς ἁγίας.  Καθίσματα τῆς ἁγίας καὶ τῆς Μεσοπεντηκοστῆς ἀντὶ θεοτοκίων. Οἱ ἀναβαθμοὶ Ἐκ  νεότητός μου, προκείμενον τῆς ἁγίας, ὡς καὶ Εὐαγγέλιον,Άνάστασιν Χριστοῦ, ὁ Ν'.  ψαλμός. Καὶ τὰ λοιπὰ τῆς φυλλάδος. Καταβασίαι θάλασσαν ἔπηξας καὶ ἀκολούθως ἡ  Θ'. τῆς Μεσοπεντηκοστῆς μόνη. Ἑξαποστειλαριον τῆς ἑορτῆς, τῆς ἁγίας, πάλιν τῆς  ἑορτῆς. ΕΙς τοὺς αἴνους γ'. τῆς Μεσοπεντηκοστῆς καὶ γ'. τῆς ἁγίας. Δόξα, Καὶ νῦν  τῆς Μεσοπεντηκοστῆς.Ἐὰν πανηγυρίζῃ ναὸς ἐπ’ ὀνόματι τῆς ἁγίας, Δόξα λέγεται τῆς  ἁγίας, Καὶ νῦν τῆς Μεσοπεντηκοστῆς. Δοξολογία μεγάλη καὶ τὸ Μεσούσης τῆς ἑορτῆς. Εἰς τὴν  λειτουργίαν, Ἀντίφωνα τοῦ Πάσχα ὡς καὶ τὸ εἰσοδικόν. Ἀπολυτίκιον τῆς  Μεσοπεντηκοστῆς, τῆς ἁγίας, Κοντάκιον τῆς Μεσοπεντηκοστῆς. Ἀπόστολος τῆς ἁγίας  καὶ καθεξῆς τὰ τῆς Μεσοπεντηκοστῆς.  Ἡ αὐτὴ τάξις τηρεῖται καὶ ἐὰν ἡ μνήμη  τῆς ἁγίας συμπέσῃ τῇ ἑπομένῃ Τετάρτῃ, τῇ ἀποδόσει τῆς Μεσοπεντηκοστῆς, μὲ τὴν  διαφορὰν ὅτι εἰς τὸν ἑσπερινον ἀναγνώσματα λέγονται τῆς ἁγίας. Εἰς τὴν  λειτουργίαν Ἀπόστολος καὶ Εὐαγγέλιον τῆς Ἁγίας.
Τῌ ΠΕΜΠΤῌ ΤΟΥ ΜΗΝΟΣ ΜΑΪΟΥ
Μνήμη τῆς Ἁγίας  καὶ ἐνδόξου Μεγαλομάρτυρος  ΕΙΡΗΝΗΣ

ΕΙΣ ΤΟΝ ΕΣΠΕΡΙΝΟΝ
Εἰς  τὸ  Κύριε ἐκέκραξα, ἱστῶμεν στίχους ἓξ καὶ ψαλλομεν Στιχηρὰ  προσόμοια τῆς Ἁγίας.
Ἦχος  Α'.  Πανεύφημοι Μάρτυρες.
Πορφύραν ἐξ  αἵματος λαμπράν, τοῦ οἰκείου Πάνσεμνε, περιθεμένη ἀνέδραμες, πρὸς ὃν ἐπόθηοας,  Βασιλέα κτίστην, τοῦ παντὸς καὶ Κύριον, πρὸς τούτου τε τῆς νίκης τὸν στέφανον,  ὄντως ἀπείληφας, σὺν αὐτῷ νῦν βασιλεύουσα, ὡς παρθένος καὶ Μάρτυς πολύαθλος.

Πυρὸς  καταφλέγοντος ὁρμήν, ἤνεγκας Πανεύφημε, ξέσεις τὲ πάσας τοῦ σώματος,  ἐνατενίζουσα, πρὸς τὰς ἀντιδόσεις, τάς ἐκεῖσε πάνσεμνε, ἃς μόνοις Ἰησοῦς  προητοίμασε, τοῖς ἀγαπήσασι καὶ θερμῶς αὐτὸν ποθήσασιν, ὡς νυμφίον ψυχῶν  ὡραιοτατον.

Ἐθέλχθης τῷ  ἔρωτι Χριστοῦ, καὶ Θεοὺς ἐμίσησας, ἐθνῶν καὶ ἄψυχα ξόανα, Εἰρήνη ἔνδοξε, καὶ  θεογνωσίας, στήλην ἐμφανέστατα, σαυτὴν τοῖς καθορῶσιν ἀνέστησας, ὡς ἐναθλήσασα,  καὶ τὸν δρόμον τελειώσασα, καὶ τὴν πίστιν, ἄμωμον τηρήσασα.
Ἕτερα  στιχηρὰ τῆς Ἁγίας.
Ἦχος Δ'. Ὡς γενναῖον ἐν  μάρτυσιν.
Ὡς παρθένον  κειμήλιον, καὶ ἀνάθημα ἔνθεον, οἱ τεκόντες ἔθεντο παναοίδιμε ἐν ὑπερῳῳ οἰκήματι,  ἐξ οὗ δι’ ὀρνέων σε, ὁ νυμφίος προσκαλεῖ, εἰς νυμφῶνα πανάμωμε, τὸν οὐράνιον,  ἐρασθείς σου τοῦ κάλλους, ὦ Εἰρήνη, ὧ καὶ πίστει συνηρμόσω, καὶ τοῖς συμβόλοις  ὑπέκυψας.

Ὡς ἐτρώθης τῷ  ἔρωτι, τοῦ νυμφίου σου πάνσεμνε, πάντα κατεφρόνησας, ὡς ἐπίκηρα πλοῦτον καὶ  δόξαν βασίλειον, τρυφὴν ἡδυπάθειαν, καὶ γονέων τὴν στοργήν, καὶ συντρίψασα  ξόανα, ἠκολούθησας, τῷ καλοῦντι Εἰρήνη καὶ παρέστης, ὡς βασίλισσα παρθένε,  πεποικιλμένη τοῖς στίγμασιν.

Ὡς μαρτύρων  ἀγλάϊσμα, καὶ παρθένων ἀπάνθισμα, καὶ ἡμῶν τὸ  μέγιστον ἐγκαλλώπισμα,  μάρτυς Εἰρήνη πολύαθλε, συντήρησον ἅπαντας ἐν εἰρήνῃ σταθερᾷ τοὺς τιμῶντας τὴν  μνήμην σου παναοίδιμε, καὶ παντοίων κινδύνων, ἀρρωστίαις διαφύλαξον ἀτρώτους  ταῖς πρὸς Θεὸν μεσιτείαις σου.
Δόξα. Ἦχος Δ’.
Τὴν σὴν  ὑπεράνθρωπον ἄθλησιν, Εἰρήνη παναοίδιμε, οὐκ ἀνθρώπων μόνον ἐθαύμασαν τὰ ἔθνη,  αλλὰ καὶ ἄλογος φύσις, καὶ πῦρ, καὶ ὕδωρ ᾐδέσθησαν· ἵπποι μή ἐνεγκόντες τὴν  πατρῴαν ὀργήν, σὲ μὲν ηὐλαβήθησαν μὴ προσειπόντες τὸ σύνολον, αὐτοῦ δὲ  διελέγχοντες ἀνθρωπὶνῃ φωνῇ τὴν χεῖρα κατέαξαν, ὃν καὶ φιλανθρώπως ἰάσω,  χειραγωγήσας πρὸς τὴν εὐσέβειαν σὺν τῇ μητρί, καὶ ἂλλῳ πλήθει πολλῷ, δυνάμει τοῦ  σοῦ νυμφίου Χριστοῦ, οὓς ὡς προῖκα δωροφορήσασα, καὶ πρώτη καλὴν ἀπαρχὴν αὐτῷ  προσενέγκασα, πρεσβεύεις ἀπαύστως τοῦ σωθῆναι τάς ψυχὰς ἡμῶν.
Καὶ νῦν τῆς ἑορτῆς,

Εἴσοδος. Φῶς ἱλαρόν.  Προκείμενον τῆς ἡμέρας καὶ  τὰ Ἀναγνώσματα.
Προφητείας Ἡσαΐου τὸ ἀνάγνωσμα.
Τάδε λέγει  Κύριος· ἰδοὺ δέδωκά σε εἰς διαθήκην γένους, εἰς φῶς ἐθνῶν τοῦ εἶναι εἰς σωτηρίαν  ἕως ἐσχάτου τῆς γῆς· οὕτω λέγει Κύριος ὁ ῥυσάμενός σε, ὁ Θεὸς Ἰσραήλ, ἁγιάσατε  τὸν φαυλίζοντα τὴν ψυχὴν αὐτοῦ, τὸν βδελυσσόμενον ὑπὸ τῶν ἐθνῶν, τὸν δοῦλον τῶν  ἀρχόντων. Βασιλεῖς ὄψονται αὐτόν, καὶ ἀναστήσονται ἄρχοντες, καὶ προσκυνήσουσιν  αὐτὸν ἔναντι Κυρίου, ὅτι πιστός ἐστιν ὁ ἅγιος τοῦ Ἰσραήλ, καὶ ἐξελέξατό σέ, οὕτω  λέγει Κύριος· καιρῷ δεκτῷ ἑπήκουσά σε, καὶ ἐν ἡμέρᾳ σωτηρίας ἐβοήθησά σοι, καὶ  ἔπλασά σε, καί ἔδωκά σε, καὶ ἔθηκά σε εἰς διαθήκην Ἐθνῶν, τοῦ κατεστῆσαι τὴν  γῆν, καὶ κατακληρονομῆσαι κληρονομίαν ἐρήμου, λέγοντα τοῖς ἐν δεσμοῖς ἐξέλθετε,  καὶ τοῖς ἐν τῷ σκότει ἀνακαλύπτεσθε· ἐν πάσαις ταῖς ὁδοῖς βοσκηθήσονται, καὶ ἐν  πάσαις ταῖς τρίβοις ἡ νομὴ αὐτῶν· οὐ πεινάσου-σιν οὐδὲ διψήσουσιν· οὐδὲ πατάξει  αὐτοὺς ὁ καύσων οὐδὲ ὁ Ἥλιος, ἀλλ’ ὁ ἐλεῶν αὐτοὺς παρακαλέσει αὐτούς.
Προφητείας Ἡσαΐου τὸ ἀνάγνωσμα.
Ἀγαλλιάσεται ἡ  ψυχή μου ἐπὶ τῷ Κυρίῳ· ἐνέδυσε γάρ με ἱμάτιον σωτηρίου, καὶ χιτῶνα εὐφροσύνης  περιέβαλέ με ὡς νυμφίῳ περιέθηκέ μοι μήτραν, καὶ ὡς νύμφῃ κατεκόσμησέ με κόσμῳ,  καὶ ὡς γῆ αὔξουσα τὸ ἄνθος αὐτῆς, καὶ ὡς κῆπος τὰ σπέρματα αὐτοῦ ἐκφύει· οὕτως  ἀνατελεῖ Κύριος δικαιοσύνην· καὶ εἰρήνη, καὶ ἀγαλλίαμα ἐναντίον τῶν ἐθνῶν· διὰ  Σιὼν οὐ σιωπήσομαι, καὶ διὰ Ἱερουσαλὴμ οὐκ ἀνοίσω, ἕως ἂν ἐξέλθῃ ὡς φῶς ἡ  δικαιοσύνη μου, καὶ τὸ σωτήριόν μου ὡς λαμπὰς καυ-θήσεται. Καὶ  ὄψονται τὰ ἔθνη τὴν δικαιοσύνην σου, καὶ πάντες οἷ βασιλεῖς τὴν δόξαν σου, καὶ  καλέσει σε τὸ ὄνομά σου τὸ καινόν, ὃ ὁ Κύριος ὀνομάσει αὐτό· καί ἔσῃ στέφανος  κάλλους ἐν χειρὶ Κυρίου, διάδημα βασιλείας ἐν χειρὶ Θεοῦ σου, καὶ οὐκέτι κληθήσῃ  καταλελειμμένη, καὶ ἡ γῆ σου οὐκέτι κληθήσεται ἔρημος· σοὶ γὰρ κληθήσεται θέλημα  τὸ ἐμόν, καὶ τῇ γῇ σου οἰκουμένῃ· ὅτι εὐδοκήσει Κύριος ἐν σοί, καὶ ἡ γῆ σου  συνοικηθήσεται, καὶ ὡς συνοικῶν νεανίσκος σὺν παρθένῳ, οὕτω κατοι-κήσουσιν οἱ  υἱοί σου μετὰ σοῦ, καὶ ἔσται ὃν τρόπον εὐφρανθήσεται ὁ Νυμφίος ἐπὶ νύμφῃ, οὕτως  εὐφράνθησεται Κύριος ἐπὶ σοί.
Παροιμιῶν τὸ ἀνάγνωσμα.
Υἱέ, ἄνοιγε σὸν  στόμα λόγῳ Θεοῦ, καὶ κρίνε πάντα ὑγιῶς· ἄνοιγε σὸν στόμα, κρίνε δικαίως·  διάκρινε πένητα καὶ ἀσθενῆ· γυναῖκα ἀνδρείαν τίς εὑρήσει; τιμιωτέρα ἐστὶ λίθων  πολυτελῶν ἡ τοιαύτη. Θαρσεῖ ἡ καρδία αὐτοῦ ἀνδρὸς αὐτῆς ἐπ’ αὐτῇ ἡ τοιαύτη  σκύλου οὐκ ἀπορήσει· ἐνεργεῖ γὰρ τῷ ἀνδρὶ ἀγαθὰ· καὶ οὐ κακὰ πάντα τὸν χρόνον. Εὑρομένη  ἔρια καὶ λῖνον, ἐποίησεν εὔχρηστα ταῖς χερσὶν αὐτῆς· ἐγένετο ὡσεὶ ναῦς  ἐμπορευόμενη, μακρόθεν συνάγει ἑαυτῆς τὸν πλοῦτον, καὶ ἀνίσταται ἐκ νυκτῶν· καὶ  ἔδωκε βρώματα τῷ οἴκῳ, καὶ ἔργα ταῖς θερα-παίναις. Θεωρήσασα γεώργιον ἐπρίατο·  ἀπὸ δὲ τῶν καρπῶν αὐτῶν αὐτῆς κατεφύτευσε κτῆμα, ἀναζωσαμένης ἰσχυρῶς τὴν ὀσφὺν  αὐτῆς, εἴρεισε τοὺς βραχίονας αὐτῆς εἰς ἔργον· ἐγεύσατο, ὅτι καλὸν τὸ  ἐργάζεσθαι, καὶ οὐκ ἀποσβέννυται ὁ λύχνος αὐτῆς ὅλην τὴν νύκτα· τὰς χεῖρας αὐτῆς  ἐκτείνει πρὸς τὰ συμφέροντα, τοὺς πήχεις αὐτῆς ἐρείδει εἰς ἄτρακτον· θύραν δὲ  αὐτῆς διήνοιξε πένητι, καρδίαν ἐξέτεινε πτωχῷ, οὐ φροντίσει τῶν ἐν οἴκῳ ὁ ἀνὴρ  αὐτῆς, ὅταν που χρονὶζῃ· πάντες γὰρ οἱ παρ’ αὐτῇ ἐνδεδυμένοι εἰσὶ δι' ὅσας  στολάς, καὶ χλαίνας ἐποίηοε τῷ ἀνδρὶ αὐτῆς, ἐκ δὲ βύσσων καὶ πορφύρας ἑαυτῇ  ἐνδύματα. Περίβλεπτος δὲ γίνεται ἐν πύλαις ὁ ἀνὴρ αὐτῆς, ἡνίκα ἂν καθέζηται ἐν  συνεδρίῳ μετὰ τῶν πρεσβυτέρων, καὶ κατοίκων τῆς γῆς· σινδόνας ἐποίησε καὶ  ἀπέδοτο Φοίνιξι, περιζώματα δὲ τοῖς Χαναναίοις, ἰσχὺν καὶ εὐπρεπειαν ἐνεδύσατο,  καὶ εὐφράνθη ἐν ἡμέῥαις ἐσχάταις· στόμα δὲ αὐτῆς διήνοιξε εὐνόμως, καὶ τάξιν  ἐστείλατο τῇ γλώσσῃ αὐτῆς, στεναὶ διατριβαὶ οἴκων αὐτῆς· σῖτον δὲ οὐκ ἔφαγεν·  ἀνέστη τὰ τέκνα αὐτῆς, καὶ ᾔνεσαν αὐτήν· καὶ ὁ ἀνὴρ αὐτῆς ἐπῄνεσεν αὐτήν· πολλαὶ  θυγατέρες ἐποίησαν δύναμιν, πολλαὶ ἐκτήσαντο πλοῦτον, πολλαὶ εὕραντο δόξαν, οἱ  δὲ καὶ ὑπερήρας πάσας, ψευδεῖς ἀρέσκειαι, καὶ μάταιον κάλλος οὐκ ἔστιν ἐν σοὶ·  γυνὴ συνετὴ εὐλογεῖται· φόβον Κυρίου αὕτη αἰνείτω· δότε αὐτῇ ἀπὸ καρπὸν χειλέων  αὐτῆς, καὶ αἰνείτω ἐν πύλαις αὐτῆς ὁ ἀνήρ.

Εἰς  τὴν λιτὴν ἰδιόμελα.
Ἦχος  Α'.
Ἀθλητικὸν στάδιον  σήμερον πρόκειται, λαοὶ χορεύσωμεν, καὶ τὰ ἐν αὐτῷ τελούμενα παράδοξα πράγματα  κατοπτεύσωμεν· ἄσπιλος γὰρ ἀμνὰς πρόκειται σφαγῇ ὑπὲρ τοῦ σφαγιασθέντος Χριστοῦ  τοῦ Θεοῦ ἡμῶν Εἰρήνη ἡ καλλιπάρθενος, καὶ θεόνυμφος· διὸ Τριάδος τῇ πίστει τὴν  τῶν τυράννων ἔλυσεν ἀθεότητα, καὶ σὺν ἀγγέλοις χορεύουσα τῷ σωτῆρι πρεσβεύει  σωθῆναι τάς ψυχὰς ἡμῶν.

Πνευματικὴν  χορείαν συγκροτήσωμεν τὰ πλήθη τῶν Ὀρθοδόξων ἐπὶ τῇ μνήμῃ, νῦν τῆς ἀθληφορου  Εἰρήνης· αὕτη γοῦν τὴν τοῦ θήλεος φύσιν εἰς ἀρρενότητα μεταβαλοῦσα, ὡς Ἰουδείθ  ἠνδρίσατο κατὰ τοῦ Ὀλοφέρ-νους· διὸ καὶ ἐν σταδίῳ πάσχουσα ἔλεγε· σέ, Νυμφίε  μου, ποθῶ, καὶ τὸ σῶμά μου διὰ σὲ τοῖς ἀνόμοις παρέδωκα, ἀλλ' εἰσελεύσομαι εἰς  τὸν νυμφῶνα τὸν μέγαν καὶ θεάσομαι τὴν δόξαν σοῦ φιλάνθρωπε.
ἮχοςΒ'.
Ἀναθεῖσα ἑαυτὴν  παντοδυνὰμῳ νεύματι, κρατυνομένη τῷ ἔρωτι τοῦ Χριστοῦ, καὶ τὴν γεώδη καταλείψασα  στοργὴν, ἐνεδύσω τὴν λαμπάδα τῆς αἰωνίου ζωῆς, ὄλβιος, ὑπάρξασα θάλαμος, εἰς ὃν  ἀγέλαι προσαναπαύονται, εἴσοδον εὑράμεναι τῆς αἰωνίου ζωῆς, μεθ' ὧν ἱκέτευε  Χριστῷ, Εἰρήνη τρισόλβιε, ὑπὲρ τῶν ψυχῶν ἡμῶν.
Ἦχος  Γ'.
Χορείας ἐγείρατε,  φιλομάρτυρες, τῶν ἀγώνων ἐφέστηκεν ὁ καιρός, καὶ τῆς παρθενομάρτυρος Εἰρήνης ἡ  ἐτήσιος μνήμη, πάντας εἰς δοξολογίαν προτρέπουσα Θεοῦ· ἀνδρείως γὰρ ἀνθισταμένη  κατὰ τῶν τυράννων ἐχθρῶν τὸν παλαμναῖον δράκοντα γενναίως κατεπάτησε, καὶ τὸ  στέφος ἤρατο τῆς ἀθλήσεως, καὶ παρρησίᾳ πρεσβεύει ὑπὲρ εἰρήνης τοῦ κόσμου καὶ  σωτηρίας τῶν ψυχῶν ἡμῶν.
Δόξα.  Ἦχος Πλ.Α'.
Τῇ παρθενικῇ σου  θελχθεὶς ὡραιότητι ὁ βαοιλεὺς τῆς δόξης Χριστὸς ὡς ἀμώμητόν σε νύμφην ἑαυτῷ  ἡρμόσατο, συναφείᾳ ἀκηράτῳ· ἐν γὰρ τῷ θελήματι αὐτοῦ, παρασχόμενος τῷ κάλλει σου  δύναμιν, κατ’ ἐχθρῶν τε καὶ παθῶν ἀήττητον ἔδειξεν, ἐγκαρτερησασα αἰκίαις  πικραῖς, καὶ βασάνοις δριμυτάταις, διπλοῦ στέφει δισσῶς σε κατέστεψε, καὶ  παρέστησεν ἐκ δεξιῶν αὐτοῦ· ὡς Βασίλισσαν πεποικιλμένην, αὐτὸν δυσώπει,  παρθενομάρτυς Εἰρήνη, τοῖς ὑμνηταῖς σου δωρήσασθαι Εἰρήνη, καὶ σωτηρίαν, καὶ  μέγα ἔλεος.
Καὶ  νῦν  τῆς ἑορτῆς.

Εἰς  τὸν Στίχον στιχηρὰ τῆς ἁγίας.
Ἦχος  Α΄. Τὸν οὐρανίων ταγμάτων.
Τῆς ἀθληφορου  Εἰρήνης, τὴν μνήμην σήμερον, ἐν ἐτησίοις ὕμνοις ἑορτάσωμεν πάντες φιλέορτοι  ἐνδόξως, ἥτις Χριστῷ τῷ Κυρίῳ παρίσταται, ἐκδυσωποῦσα ἀπαύστως ὑπὲρ ἡμῶν τῶν ἐκ  πόθου εὐφημούντων αὐτήν.

Στίχ.  Ὑπομένων, ὑπέμεινα τὸν Κύριον καὶ προσέσχε μοι.

Ἡ Μαγεδὼν νῦν  καυχάθω, ὅτι ἐξηνθησε, τῆς παρθενίας ἄνθος, τὸν θεόβλαστον, ὄντως, τὴν ἔνδοξον  Εἰρήνην, ὑπὲρ ἀεὶ τῷ Κυρὶῳ παρίσταται, ἐκδυσωποῦσα ἀπαύστως ὑπὲρ αὐτῆς, παρρησίᾳ  καὶ τοῦ Κόσμου παντός.

Στίχ.  Καὶ ἔστησεν ἐπὶ πέτραν τοὺς πόδας μου καὶ κατεύθυνε τὰ διαβήματά μου.

Τὴν ἱερὰν καὶ  λαμπράν σου μνήμην δοξάζοντες, Εἰρήνη μακαρία, καὶ πιστῶς ἐκτελοῦντες, βοῶμέν  σοι σὺν πόθῳ ῥῦσαι ἡμᾶς, τῆς φλογός, τῆς κολάσεως, καὶ τῶν βελῶν τοῦ Βελίαρ,  ταῖς πρὸς Χριστὸν ἱκεσίας σου πανεύφημε.
Δόξα.  Ἦχος Πλ. Β'.
Δεῦτε  φιλομάρτυρες πάντες ἐν τῷ Ναῷ τῆς ἀθληφορου Εἰρήνης σήμερον ἀθροισθέντες,  πνευματικῶς πανηγυρίσωμεν εὐωχούμενοι μυστικὴν νῦν, ἡμῖν Τράπεζαν, τάς ἀριστείας  καὶ τοὺς ἄθλους αὐτῆς πᾶσι προτίθεται, ὡς ἔδεσμα τερπνὸν καὶ ἐξαίρετον. Ἐνθέως  οὖν κορεσθέντες, δοξάσωμεν τὸν παντοδύναμον Κύριον, τὸν ἰσχὺν αὐτῇ δόντα,  ἀντιστῆναι τῷ ἀρχεκάκῳ δαίμονι, καὶ προθύμως τάς σάρκας τοῖς τυράννοις ἐκδοῦσα  διὰ τὸν Κύριον ἡ παναμώμητος. Ἧς ταῖς πρεσβείαις δώρησαι, ἡμῖν ὁ Θεός, τὸ μέγα  σοῦ ἔλεος.
Καὶ  νῦν  τῆς Ἑορτῆς.

Ἀπολυτίκια τῆς ἁγίας.
Ἦχος  Δ'.  Ταχὺ προκατάλαβε.
Ἁγνείας  λαμπρότησι, κρίνον ὡς εὔοσμον, ἐξήνθησας ἔνδοξε Εἰρήνη μάρτυς Χριστοῦ, στολαῖς  μαρτυρίου σου, κάλλεσιν ὡραΐσθης, ἐπιγνώσεως Θείας, πλάνης δυσωδεστάτης  ἀπελαύνουσα βλάβην· διό σου τὴν πανεύφημον μνήμην γεραίρομεν.
Ἕτερον. Ἦχος Α'.
Ὁ Χριστὸς ἡ  εἰρήνη σὲ Εἰρήνην ἐκάλεσε. Σὺ γὰρ τὴν εἰρήνην βραβεύεις τοῖς τελοῦσι τὴν μνήμην  σου, καὶ ὕμνοις καὶ ᾠδαῖς πνευματικαῖς, προστρέχουσι τῷ Θείῳ σου Ναῷ, καὶ  πρεσβεύεις ὑπὲρ πάντων τῇ Τρισηλὶῳ παρισταμένῃ θεότητι. Ἅπαντες οὖν χαρμονικῶς,  τὴν μνήμην αὐτῆς τελέσωμεν, τὸν ἀντιδοξάσαντα αὐτὴν Χριστὸν μεγαλύνοντες.
Καὶ  τῆς ἑορτῆς. Καὶ ἀπόλυσις.
ΕΙΣ ΤΟΝ ΟΡΘΡΟΝ
Μετὰ  τὴν Α'. Στιχολογίαν κάθισμα.
Ἦχος  Πλ. Δ'.  Τὴν σοφίαν καὶ  λόγον.
Τὴν οὐράνιον  νύμφην τοῦ ποιητοῦ, καὶ ἀκήρατον κόρην τοῦ λυτρωτοῦ, Εἰρήνην τιμήσωμεν, τὴν  ἀμνάδα τὴν πάντιμον, τὴν καὶ μετὰ πότμον ἐν νεφέλαις ἀρθεῖσαν, Μαγεδὼν ἐκ  πόλεως, καὶ εἰς Ἔφεσον φθάσασαν, ἔνθα τοῖς σημείοις καὶ τοῖς τέρασι πάντας  ἐνθέως ἐξέπληξας, καὶ τὴν πίστιν ἐκήρυξας, ἀθληφόρε ἀήττητε· πρέσβευε Χριστῷ τῷ  Θεῷ, τῶν πταισμάτων ἀφεσιν δωρήσασθαι, τοῖς ἑορτάζουσι πόθῳ, τὴν ἁγίαν μνήμην  σου.
Δόξα, τὸ αὐτό.
Καὶ νῦν  τῆς ἑορτῆς.

Μετὰ  τὴν Β'. Στιχολογίαν κάθισμα.
Ἦχος  Α'.  Τοῦ λίθου σφραγισθέντος.
Καλλιμάρτυς  Εἰρήνη, καὶ Χριστοῦ Νύμφη ἄφθορε, σὺ αὐτῷ παρεστῶσα ὡς ὡραία καὶ πάγκαλος, ὡς  λίθους φαιδροὺς καὶ διαυγεῖς, τὰ στίγματα φέρουσα σαρκός, καὶ αἱμάτων τὴν  πορφύραν, ὑπέρ ἡμῶν ἀπαύστως πρέσβευε. Δόξα τῷ δεδωκότι σοι ἰσχύν, δόξα τῷ σὲ  στεφανώσαντι, δόξα τῷ σὲ ἀναδείξαντι λαμπρῶς, Παρθένων ὄντως καλλονὴν καὶ  Μαρτύρων καύχημα.
Δόξα, τὸ αὐτό.
Καὶ νῦν τῆς ἑορτῆς.
Μετὰ  τὸν Πολυέλεον κάθισμα.
Ἦχος  Δ'.  Κατεπλάγη Ἰωσήφ.
Κατεπλάγησαν  ἁγνή, μάρτυς Εἰρήνη οἱ χοροί, τῶν ἀγγέλων καὶ βροτῶν, φύσις ἐξέστη ἐπὶ σοί, πῶς  τὸν ἀρχέκακον δράκοντα κατεπάτησας, ὡραίοις σου ποσὶ καὶ κατηδάφισας, καὶ πλήθη  ἀσεβῶν ἐχειραγώγησας, καὶ διαδήματι κάλλους παρὰ Χριστοῦ τοῦ Νυμφίου σου  ἐστέφθης· διὸ αἰτοῦμεν, μὴ ἐπιλάθου καὶ ἡμῶν τῶν τιμώντων σοι.
Δόξα, τὸ αὐτό.
Καί νῦν τῆς ἑορτῆς.

Οἱ  Ἀναβαθμοί, τὸ Α' Ἀντίφωνον τοῦ Δ' Ἤχου.
Προκείμενον. Ἦχος Δ'.
Ὑπομένων ὑπέμεινα  τὸν Κύριον καὶ προσέσχε μοι.
Στίχ.  Καὶ ἔστησεν ἐπὶ πέτραν τοὺς πόδας μου καὶ κατεύθυνε τὰ διαβήματά μου.

Εὐαγγέλιον κατὰ Ματθαῖον.
ΕΙπεν ὁ Κύριος  τοῖς ἑαυτοῦ Μαθηταῖς· Εἴ τις θέλει ὀπίσω μου ἐλθεῖν, ἀπαρνησάσθω ἑαυτόν, καὶ  ἀράτω τὸν Σταυρὸν αὐτοῦ, καὶ ἀκολουθείτω μοι.Ὃς γὰρ ἂν θὲλῃ τὴν ψυχὴν αὐτοῦ  σῶσαι ἀπολέσει αὐτήν. Ὃς δ' ἂν ἀπολέσῃ τὴν ψυχὴν αὐτοῦ ἕνεκεν ἐμοῦ, εὑρήσει  αὐτήν. Τί γὰρ ὠφελεῖται ἄνθρωπος, ἐὰν τὸν κόσμον ὅλον κερδίσῃ, τὴν δὲ ψυχὴν  αὐτοῦ ζημιωθῇ; ἢ τί δώσει ἄνθρωπος ἀντάλλαγμα τῆς ψυχῆς αὐτοῦ; Μέλλει γὰρ ὁ Υἱὸς  τοῦ ἀνθρώπου ἔρχεσθαι ἐν τῇ δόξῃ τοῦ Πατρὸς αὐτοῦ μετὰ τῶν Ἀγγέλων αὐτοῦ καὶ  τότε ἀποδώσει ἑκάστῳ κατὰ τὴν πρᾶξιν αὐτοῦ. Ἀμὴν λέγω ὑμῖν. Εἰσί τινες τῶν ὧδε  ἑστηκότων, οἵτινες οὐ μὴ γεύσωνται θανάτου ἕως ἂν ἴδωσι τὸν Υἱὸν τοῦ ἀνθρώπου  ἐρχόμενον ἐν τῇ βασιλείᾳ αὐτοῦ.
Ό Ν'
Δόξα. Ταῖς τῆς  ἀθλοφόρου.
Καὶ νῦν. Ταῖς τῆς  Θεοτόκου.
Ὁ  στίχος.  Ἐλέημον ἐλέησόν με ὁ Θεός. Καὶ τὸ ἰδιομελον.
ἮχοςΒ'.
Ἀναθεῖσα ἑαυτὴν  παντοδυνὰμῳ νεύματι, κρατυνομένη τῷ ἔρωτι τοῦ Χριστοῦ, καὶ τὴν γεώδη καταλείψασα  στοργὴν, ἐνεδύσω τὴν λαμπάδα τῆς αἰωνίου ζωῆς, ὄλβιος, ὑπάρξασα θάλαμος, εἰς ὃν  ἀγέλαι προσαναπαύονται, εἴσοδον εὑράμεναι τῆς αἰωνίου ζωῆς, μεθ' ὧν ἱκέτευε  Χριστῷ, Εἰρήνη τρισόλβιε, ὑπὲρ τῶν ψυχῶν ἡμῶν.        Οἱ κανόνες,  εἷς τῆς ἑορτῆς ἐκ τοῦ Πεντηκοσταρίου καὶ ὁ ἑπόμενος τῆς ἁγίας, οὗ ἡ ἀκροστιχίς.
Σαῖς με προσευχαῖς μάρτυς Εἰρήνη σκέπε.
ᾨδὴ  Α'.
Ἦχος  Δ'.  ᾌσομαί σοι, Κύριε.
Στέφανος ὑπάρχων  τῆς Ἀθληφορου, ταύτης Χριστὲ ταῖς πρεσβείαις, εἰρήνην τῷ κόσμῳ καὶ δόξαν τὴν  ἀμάῥαντον, τοῖς ὑμνοῦσί σε δώρησαι.

Αἴγλῃ διαλάμπουσα  παρθενίας, καὶ κοσμουμένη τῷ κάλλει, τῆς σῆς μαρτυρίας, Εἰρήνη μεγαλώνυμε, σῷ  Νυμφίῳ παρίστασαι.

Ἵλεων γενέσθαι  ταῖς Ἐκκλησίαις, τὸν σὸν δυσώπει Νυμφίον, Εἰρήνη θέοφρον, καὶ πταισμάτων τὴν  ἄφεσιν, παρέχειν τοῖς ὑμνοῦσί σε.
Θεοτόκιον.
Σάρκα γεγονότα  τὸν Θεὸν Λόγον, καὶ πεφηνότα καθ’ ἡμᾶς, Ἁγία Παρθένε, ἀφράστως ἀπεκύησας, ὑπὲρ  λόγον καὶ ἔννοιαν.
Καταβασία.  Ἀναστάσεως ἡμερα.

ᾨδὴ  Γ'.
Τόξον δυνατῶν  ἠσθένησε.
Μύρου κενωθέντος  αἴσθησιν, τοῦ τὴν οἰκουμένην εὐωδιάσαντος χάριτι, δεξαμένη ἀνεπτερώθης, πρὸς τὸν  τούτου πόθον ἔνδοξε.

Ἔσχες τὸν Θεὸν  συλλήπτορα, ἐν τοῖς σοῖς ἀγῶσι, καὶ συνασπίζοντα Πάνσοφε, διὰ τοῦτο  στεφανωθεῖσα, τοὺς τυράννους κατεπάλαισας.

Πύργος ἀρετῶν  ἀκλόνητος, καὶ θεοσεβείας κατοικητήριον γέγονας, καὶ ἀνδρείας καὶ σωφροσύνης,  ἐνδιαίτημα Πανεύφημε.
Θεοτόκιον.
Ρέων μέχρι σοῦ ὁ  θάνατος, ἔστη προσβαλὼν τῷ ἐκ σοῦ τεχθέντι Πανάμωμε· διὰ τοῦτο ἀθανασίας,  ἀπαρχήν σε ὀνομάζομεν.
Καταβασία.   Δεῦτε πόμα πίωμεν.

Κάθισμα τῆς Ἁγίας.
Ἦχος Α'. Τὸν  τάφον σου Σωτήρ.
Τῷ κάλλει σου  Χριστέ, ἡ Παρθένος τρωθεῖσα, παρέδραμε σπουδῇ, τὰ ὁρώμενα πάντα, καὶ πᾶσαν τὴν  τοῦ σώματος, εὐμορφίαν ἐκδέδωκε, ταῖς κολάσεσι, καὶ ταῖς πικραῖς τιμωρίαις,  ἀφανιζεσθαι· ἣν εἰς ὡραίους νυμφῶνας, εἰσήγαγες Δέσποτα.
Δόξα. Ἦχος Πλ. Α'. Ὁ ὑψωθεὶς ἐν  τῷ Σταυρῷ.
Οἱ ἀγῶνές  σου Σεμνὴ καὶ τὰ ἆθλα, οἱ ἱδρῶτές σου ἁγνὴ καὶ τὰ θαύματα ἐχθροῦ κατέβαλον  Εἰρήνη ὀφρύν. Κυρίου γὰρ Νυμφίον σου ἐκ καρδίας ποθοῦσα, οὐ μάστιγας, οὐ  θάνατον, δι' αὐτὸν ἐπτοήθης, ἀλλ’ ἀνετίθης ὅλη πρὸς Θεοῦ, τῆς εὐσεβείας φοροῦσα  τὸν στέφανον.
Καὶ νῦν. Τῆς Ἑορτῆς.

ᾨδὴ  Δ'.
Τῆς σῆς ἐπὶ τῆς  γῆς παρουσίας.
Ὁ τὴν εἰρήνην σοι  βραβεύων εἰρηνώνυμε, δι’ αὐτὸν μαχομένην  σε θεώμενος, ἀνδροπρεποῦς φρονήματος, Μάρτυς καὶ  δυνάμεως ἔπλησε.

Συντονωτάταις  προθυμίαις ὑπερβέβηκας τὸ τοῦ θήλεως χαῦνον παμμακάριστε, καὶ σταθερῶς  διήλεγξας, Μάρτυς τοὺς τῇ πλάνῃ δουλεύοντας.

Ἐνθεωτάτην  καρτερία ν ἐπιδέδειξαι, καὶ τυράννων τὸ θράσος καταβέβληκας, τῷ σῷ Νυμφίῳ  κράζουσα· δόξα τῇ δυνάμει σου Κύριε.

Ὑμνολογίαις  ἀσιγητοις καὶ δεήσεσι, τὸν Δεσπότην Θέοφρον ὑμνολόγησας, καὶ πρὸς αὐτὸν  ἀνέδραμες, δόξαν ὀψομένη τὴν ἄφραστον.
Θεοτόκιον.
Χαρμονικήν σοι  γεγηθότες φωνὴν Πάναγνε, διὰ σοῦ οἱ σωθέντες ἀνακράξομεν· χαῖρε Παρθένε  πάνσεμνε, χαῖρε Θεοτόκε πανύμνητε.
Καταβασία  Ἐπὶ τῆς θείας φυλακῆς

ᾨδὴ  Ε'.
Τὸν φωτισμόν σου  Κύριε.
Ἀνδρειοτὲρῳ  Ἔνδοξε φρονήματι Χριστὸν Θεὸν τῶν ὅλων τρανῶς ὡμολόγεις· λόγῳ δὲ στερρῷ τοὺς  ἀντιπάλους, Ἀθλοφόρε κατῄσχυνας.

Ἰχνηλατεῖν  ἐπόθησας τὸ πάθος τοῦ Χριστοῦ, καὶ τῇ μιμήσει θερμῶς ἠκολούθεις, ἀγωνιστικῶς  ὑπεραθλοῦσα, τοῦ Δεσπότου Πανόλβιε.

Στέφη Μαρτύρων  Ἔνδοξε, προσήνεγκας Χριστῷ, τῇ σῇ σοφίᾳ καὶ θεολογίᾳ, τούτοις ἀληθῶς  μυσταγωγοῦσα, καὶ τῷ λόγῳ τῆς χάριτος.
Θεοτόκιον.
Μεμυημένοι  μυστήριον συλλήψεως τῆς σῆς, καὶ τοῦ ἀφράστου καὶ θείου σου τόκου, σὲ πανευσεβῶς  ὑμνολογοῦμεν, Θεοτόκε πανύμνητε.
Καταβασία.  Ὀρθρισωμεν ὄρθρου βαθέος.

ᾨδὴ  ΣΤ'.
Ἐβόησε, προτυπῶν.
Ἀνώρθωσας τῆς  προμήτορος Εὔας τὴν ἔκπτωσιν, Ἀθληφορε, τοῦ ἐχθροῦ καθελοῦσα τὴν δύναμιν, καὶ  καταβαλοῦσα, τὴν ἐκείνου ὀφρὺν θείᾳ χάριτι.

Ρωμαλέον,  κεκτημένη, Εἰρήνη τὸ φρόνημα τοῖς τυράννοις, ἀντιτάξω ψυχῆς γενναιότητι, καὶ  στεφὰνῳ νίκης πρὸς Χριστοῦ τοῦ Θεοῦ ἐστεφάνωσαι.

Τῷ αἵματι, τῆς  ἀθλήσεως Μάρτυς φαιδρὸτερον ἀπειργάσω τὸ τῆς φύσεως κάλλος τὸ ἄχραντον, γενικοὺς  ἀγῶνας, ὑποστᾶσα στερρῶς καλλιπάρθενε.
Θεοτόκιον.
Ὑπέφηνε τὸ  μυστήριόν σου τῆς κυήσεως, ὁ θεόπτης, καιομένην τὴν βάτον θεώμενος, καὶ μὴ  φλεγομένην, Θεοτόκε ἁγνὴ ἀειπάρθενε.
Καταβασία.  Κατῆλθες ἐν τοῖς κατωτάτοις.

Κοντάκιον.
Ἦχος Γ'. Ἡ Παρθένος  σήμερον.
Παρθενίας  κάλλεσι, πεποικιλμένη παρθένε, καΐ Μαρτύρων στέμμασι στεφανωθεῖσα Εἰρήνη, αἵματι  τοῦ μαρτυρίου ἐρραντισμένη, θαύμασι καταστεφθεῖσα τῶν ἰαμάτων, εὐσεβῶς Μάρτυς  ἐδέξω, βραβεῖον νίκης τῆς σῆς ἀθλήσεως.
Οἶκος.
Τοῦ Νυμφίου  Χριστοῦ ἔρωτι, Παναοίδιμε ἀπὸ βρέφους σεμνὴ πυρποληθεῖσα ἔδραμες δορκὰς ὡς  διψῶσα πηγαῖς ἀειρρύτοις, καὶ τῇ ἀθλήσει δὲ σαυτὴν συντηρήσασα, ἐν τῷ ἀφθάρτῳ,  ὄντως τοῦ Κτίστου σου θαλάμῳ ἔνδοξε, ὡς νύμφη εὐκλεής, ἐστολισμενη,  πεποικιλμένη, εἰσῆλθες ὡς ἐκλεκτή, στεφανηφόρος, ὁραθεῖσα, ἐξ ἀφθάρτου νυμφίου  δεξαμένη, ὡς χρυσίον, βραβεῖον νίκης τῆς σῆς ἀθλήσεως

Τῼ  ΑΥΤῼ ΜΗΝΙ Ε'  ΜΝΗΜΗ  ΤΗΣ ΑΓΙΑΣ   ΜΕΓΑΛΟΜΑΡΤΥΡΟΣ ΕΙΡΗΝΗΣ
Στίχοι.
Ξίφει θανοῦσα,  καὶ βιώσασα ξένως.
Εἰρηνικῶς  τέθνηκας αὖθις Εἰρήνη.
Εἰρήνη τμηθεῖσα,  ἀνέγρετο καὶ θάνε πέμπτῃ.

Τῇ αὐτῇ ἡμέρᾳ,  Μνήμη τῆς ἀθλήσεως τῶν Ἁγίων Μαρτύρων Νεοφύτου, Γαΐου καὶ Γαϊανοῦ. Τελεῖται δὲ ἡ  αὐτῶν σύναξις ἐν τῷ σεπτῷ καὶ σεβασμίῳ ναῷ τῶν Ἁγίων ἐνδόξων καὶ θαυματουργῶν  Ἀναργύρων Κοσμᾶ καὶ Δαμιανοῦ, τῷ ὄντι ἐν τοῖς Δαρείου.

Τῇ αὐτῇ ἡμερᾳ,  Ἀνὰμνησις τῶν ἐγκαινίων τοῦ ναοῦ τῆς Ὑπεραγίας Θεοτόκου ἐν τοῖς Κύρου.

Ταῖς τῶν Ἁγίων  σου πρεσβείαις, ὁ Θεὸς ἐλέησον ἡμᾶς. Ἀμήν.

ᾨδὴ  Ζ'.
Ἀβραμιαῖοί ποτε.
Στεφανηφόρος  Σεμνή, παρισταμένη θρόνῳ τοῦ σοῦ Δεσπότου περιφρούρησον, τοὺς πίστει  κραυγάζοντας· ὁ τῶν Πατέρων ἡμῶν Θεὸς εὐλογητὸς εἶ.

Ἐν Οὐρανίαις  σκηναῖς, περιχορεύειν Μάρτυς, κατηξιώθης ἀξιάγαστε, Εἰρήνη κραυγάζουσα· Ὁ τῶν  Πατέρων ἡμῶν Θεὸς εὐλογητὸς εἶ.

Ἰμειρομένη  τυχεῖν, τοῦ ἐραστοῦ σου κάλλους, βασάνων πόνους ἐκαρτέρησας, Εἰρήνη κραυγάζουσα·  Ὁ τῶν Πατέρων ἡμῶν Θεὸς εὐλογητὸς εἶ.
Θεοτόκιον.
Ῥήσει χειλέων  τῶν σῶν, ἀκολουθοῦντες πίστει, σὲ Θεομῆτορ μακαρίζομεν, βοῶντες τῷ τόκῳ σου· Ὁ  τῶν Πατέρων ἡμῶν Θεὸς εὐλογητὸς εἶ.
Καταβασία.  Ὁ παῖδας ἐκ καμίνου ῥυσαμενος.

ᾨδὴ  Η'.
Παῖδας εὐαγεῖς.
Ἤθλησας Εἰρήνη  μακαρία, γενναίως καὶ τοὺς τυράννους καταβέβληκας, ἔχουσα συμπράττουσαν, τὴν  ἀκαταμάχητον, τοῦ σοῦ Δεσπότου δύναμιν, καὶ συνεργοῦσάν σοι, καὶ Κύριον ὑμνεῖτε,  ἐβόας, καὶ ὑπερυψοῦτε εἰς πάντας τοὺς αἰῶνας.

Νεᾶνις ἀγάπῃ  τετρωμένη, ὀπίσω τοῦ σοῦ Νυμφίου ἠκολούθησας, Εἰρήνη πανένδοξε, τούτου τὰ  παθήματα, ἐν τῇ σαρκί σου φέρουσα, καὶ ἀναμέλπουσα· τὸν Κύριον ὑμνεῖτε τὰ ἔργα,  καὶ ὑπερυψοῦτε εἰς πάντας τοὺς αἰῶνας.

Ἡ σὴ ἐν βασάνοις  καρτερία, Εἰρήνη στεφανηφόρε κατεγέλασε, τῶν τῆς ματαιότητος καὶ τῆς ἀθεότητος,  ἀντεχομένων ἔνδοξε· πίστει δὲ ἔψαλλες· Τὸν Κύριον ὑμνεῖτε τὰ ἔργα, καὶ  ὑπερυψοῦτε εἰς πάντας τοὺς αἰῶνας.
Θεοτοκίον.
Σοφία Θεοῦ πάντων  τεχνῖτις γαστρί σου Παρθενομῆτορ ἐνσκηνώσασα, οἶκον ᾠκοδόμησεν, ἔννουν τε καὶ  ἔμψυχον, τὸν ἑαυτῆς καὶ ἔσωσε, κόσμον κραυγάζοντα· τὸν Κύριον ὑμνεῖτε τὰ ἔργα,  καὶ ὑπερυψοῦτε εἰς πάντας τοὺς αἰῶνας.
Καταβασία.  Αὕτη ἡ κλητὴ καὶ ἁγία ἡμερα.

ᾨδὴ  Θ'.
Εὔα μὲν τῷ τῆς  παρακοῆς.
Κύκλῳ περὶ τὸν  σὸν ἐραστὴν χορεύουσα, ἐν ὑψίστοις καλλιπάρθενε αἴτησαι κόσμῳ τὴν Εἰρήνην,  Εἰρήνη, καὶ πταισμάτων τὴν ἄφεσιν, τοῖς πίστει ἐκτελοῦσι τὴν μνήμην σου, τὴν  φωτοφόρον καὶ πανίερον.

Ἔνδον τῆς  παστάδος σε Χριστὸς ὡς Μάρτυρα, καὶ ΙΙαρθένον κατεσκήνωσεν, ἔνθα Παρθένοις  συναγάλλῃ, καὶ σὺν τοῖς τῶν Μαρτύρων στρατεύμασιν, Εἰρήνη στεφανηφόρε πανεύφημε·  ὅθεν σε πάντες μακαρίζομεν.

Πύλας διανοίξας  οὐρανῶν ἐδέξατο, τὴν ψυχήν σου τὴν πανάμωμον, μόνος ὁ πάντων βασιλεύων, καὶ τῆς  δικαιοσύνης ὁ πρύτανις, Εἰρήνη, θείας Εἰρήνης ἐπώνυμε· ὅθεν σε πάντες  μακαρίζομεν.
Θεοτοκίον.
Ἔχουσα πρὸς τὸν  ἐκ σοῦ Υἱὸν πανάχραντε, παρρησίαν ἀνεπαίσχυντον, τοῦτον δυσώπει Παναγία, τῷ  κόσμῳ τὴν εἰρήνην δωρήσασθαι, καὶ πάσαις Ἐκκλησίαις ὁμόνοιαν, ἵνα σε πάντες  μεγαλύνωμεν.
Καταβασία.  Ὁ Ἄγγελος ἐβόα.

Ἑξαποστειλάριον
Γυναῖκες  ἀκουτισθητε.
Ρωσθεῖσα  καλλιπάρθενε, Σταυρῷ τῷ τοῦ Κυρίου σοῦ τυράννων ἔλυσας θράσος, ἀθλοῦσα Μάρτυς  γενναίως· καὶ πρὸς Χριστοῦ ἀπείληφας βραβεῖα νίκης πάνσεμνε, Εἰρήνη μεγαλώνυμε,  ὑπὲρ ἡμῶν δυσωποῦσα, τῶν σὲ τιμώντων ἐκ πόθου.
Ὅμοιον.
Τὴν χάριν τῶν  ἰάσεων, ἐκ Θεοΰ δεξαμένη, παρθενομάρτυς Εἰρήνη ἐκ συμφορῶν πολυτρόπων τῶν πίστει  προστρεχόντων σοι, τὸν Θεὸν δοξάζουσα, καὶ σὸν Νυμφίον παρθένε.
Καὶ  τῆς Ἑορτῆς.

Εἰς τοὺς Αἴνους ἱστῶμεν στίχους Δ'. καὶ  ψάλλομεν στιχηρὰ τῆς Ἁγίας, δευτεροῦντες τὸ πρῶτον.
Ἦχος  Α'.  Τῶν οὐρανίων ταγμάτων. Τῶν φιλεόρτων τὰ πλήθη, δεῦτε  συνδράμωμεν, τῇ μνήμῃ τῆς ἐνδόξου καὶ σεπτῆς ἀθληφορου. Εἰρήνη νῦν ἡ Μάρτυς,  πάντας ἡμᾶς συνεκάλεσε σήμερον, εἰς εὐτυχίαν ἀθάνατον τάς αὐτῆς ἀριστείας  παραθέμενοι. (Δὶς)

Τὴν Ἱεράν σου  εἰκόνα κατασπαζόμεθα, νῦν αἰσθητῶς ἁγία, νοερῶς δὲ τὰ θεῖα λείψανά σου πάντες  ἀπὸ ψυχῆς, προσκυνοῦμεν καλλίνικε, ἐκδυσωποῦντες σε βλάβης παντοδαπῆς, καὶ  κινδύνων ἡμᾶς ῥύεσθαι.

Εἰρήνης νῦν τῆς  Παρθένου, δεῦτε συνέλθωμεν, ἐν τῷ Ναῷ τῷ Θείῳ καὶ αὐτῆς τὴν εἰκόνα, τὴν  πάνσεπτον σὺν φόβῳ, καὶ χαρμονὴν προσκυνήσωμεν ἅπαντες, καθικετεύοντες, ταύτην  πάσης ὀργῆς, καὶ ἀνάγκης ἡμᾶς ῥύεσθαι.
Δόξα. Ἦχος Πλ. Β΄ .
Ῥηγνυμένης  σαρκός, οὐδόλως ἐφρόντισας, παρθενομάρτυς Εἰρήνη πανένδοξε, ἀλλὰ τραυμάτων,  μάστιξί τε καὶ ἄλλοις προθύμως ἐκδέδωκας διὰ τὴν ἄνω λαμπρότητα. Ὅθεν Χριστὸς ὁ  Νυμφίος σου καὶ στεφανοθέτης στεφὰνῳ διπλῷ σε, κατέστεψε τῆς παρθενίας τε καὶ  ἀ-θλήσεως· αὐτὸν οὖν ἱκέτευε ῥυσθῆναι ἡμᾶς, ἀπὸ πάσης προσβολῆς ἐναντίας καὶ  σωθῆναι τάς ψυχὰς ἡμῶν.
Καὶ νῦν τῆς Ἑορτῆς.

Δοξολογία Μεγάλη, καὶ Ἀπολυτίκιον τῆς Ἁγίας .
ΕΙΣ ΤΗΝ ΛΕΙΤΟΥΡΓΙΑΝ
Ἀντίφωνα τοῦ Πάσχα. Εἰσοδικόν.  Ἐν Ἐκκλησίαις εὐλογεῖτε τὸν Θεόν. Ἀπολυτίκιον τῆς  ἑορτῆς, τῆς Ἁγίας, τοῦ Ἁγίου τοῦ Ναοῦ καὶ Κοντάκιον τῆς τυχούσης ἑορτῆς·  Τρισάγιον.
Ο  ΑΠΟΣΤΟΛΟΣ
Προκείμενον. Ἦχος Δ'.
Θαυμαστὸς ὁ Θεὸς  ἐν τοῖς Ἁγίοις αὐτοῦ.
Στίχ.  Ἐν Ἐκκλησίαις εὐλογεῖτε τὸν Θεόν.
Πρὸς  Θεσσαλονικεῖς Β΄ Ἐπιστολῆς Παύλου τὸ Ἀνάγνωσμα.
Ἀδελφοί, ἡμεῖς  ὀφείλομεν εὐχαριστεῖν τῷ Θεῷ πάντοτε περὶ ὑμῶν, ἀδελφοὶ ἠγαπημένοι ὑπὸ Κυρίου,  ὅτι εἵλετο ὑμᾶς ὁ Θεὸς ἀπ’ ἀρχῆς εἰς σωτηρίαν ἐν ἁγιασμῷ Πνεύματος καὶ πίστει  ἀληθείας· εἰς ὃ ἐκάλεσεν ὑμᾶς διὰ τοῦ Εὐαγγελίου ἡμῶν, εἰς περιποίησιν δόξης τοῦ  Κυρίου ἡμῶν Ἰησοῦ Χριστοῦ. Ἄρα οὖν, ἀδελφοί, στήκετε καὶ κρατεῖτε τάς  παραδόσεις, ἃς ἐδιδάχθητε, εἴτε διὰ λόγου, εἴτε δι’ ἐπιστολῆς ἡμῶν. Αὐτὸς δὲ ὁ  Κύριος ἡμῶν Ἰησοῦς Χριστός, καὶ ὁ Θεὸς καὶ Πατὴρ ἡμῶν, ὁ ἀγαπήσας ἡμᾶς, καὶ δοὺς  παράκλησιν αἰωνίαν, καὶ ἐλπίδα ἀγαθὴν ἐν χάριτι, παρακαλέσαι ὑμῶν τάς καρδίας,  καὶ στηρίξαι ὑμᾶς ἐν παντὶ λόγῳ καὶ ἔργῳ ἀγαθῷ. Τὸ λοιπὸν προσεύχεσθε, ἀδελφοί,  περὶ ἡμῶν, ἵνα ὁ λόγος τοῦ Κυρίου τρέχει καὶ δοξάζηται, καθὼς καὶ πρὸς ὑμᾶς, καὶ  ἵνα ῥυσθῶμεν ἀπὸ τῶν ἀτόπων καὶ πονηρῶν ἀνθρώπων· οὐ γὰρ πάντων ἡ πίστις. Πιστὸς  δέ ἐστιν ὁ Κύριος, ὃς στηρίξει ὑμᾶς καὶ φυλάξει ἀπὸ τοῦ πονηροῦ. Πεποίθαμεν δὲ  ἐν Κυρίῳ ἐφ' ἡμᾶς, ὅτι ἃ παραγγέλλομεν ὑμῖν, καὶ ποιῆτε, καὶ ποιήσατε. Ὁ δὲ  Κύριος κατεύθυνοι ὑμῶν τάς καρδίας εἰς τὴν ἀγάπην τοῦ Θεοῦ, καὶ εἰς τὴν ὑπομονὴν  τοῦ Χριστοῦ. Ἀμήν.

Εὐαγγέλιον τῆς Λειτουργίας.  Ἐκ τοῦ κατὰ  Ματθαῖον.

Τῷ καιρῷ ἐκείνῳ,  ἦλθεν ὁ Ἰησοῦς εἰς τὰ μέρη Τύρου καὶ Σιδῶνος. Καὶ ἰδοὺ γυνὴ Χαναναία, ἀπὸ τῶν  ὁρίων ἐκείνων ἐξελθοῦσα, ἐκραύγασεν αὐτῷ, λέγουσα· Ἐλέησόν με, Κύριε, υἱὲ Δαβΐδ,  ἡ θυγάτηρ μου κακῶς δαιμονίζεται. Ὁ δὲ οὐκ ἀπεκρίθη αὐτῇ λόγον. Καὶ προσελθόντες  οἱ Μαθηταὶ αὐτοῦ, ἠρώτων αὐτόν, λέγοντες· Ἀπόλυσον αὐτήν, ὅτι κράζει ὄπισθεν  ἡμῶν. Ὁ δὲ ἀποκριθεὶς εἶπεν· Οὐκ ἀπεστάλην εἰμὴ εἰς τὰ πρόβατα τὰ ἀπολωλότα  οἴκου Ἰσραήλ. Ἡ δὲ ἐλθοῦσα προσεκύνει αὐτῷ λέγουσα· Κύριε, βοήθει μοι. Ὁ δὲ  ἀποκριθεὶς εἶπεν· Οὐκ ἔστι καλὸν λαβεῖν τὸν ἄρτον τῶν τέκνων καὶ βαλεῖν τοῖς  κυναρίοις. Ἡ δὲ εἶπε· Ναί, Κύριε· καὶ γὰρ τὰ κυνάρια ἐσθίει ἀπὸ τῶν ψιχίων τῶν  πιπτόντων ἀπὸ τῆς τραπέζης τῶν κυρίων αὐτῶν. Τότε ἀποκριθεὶς ὁ Ἰησοῦς, εἶπεν  αὐτῇ· Ὦ γύναι, μεγάλη σου ἡ πίστις γεννηθήτω σοι ὡς θέλεις. Καὶ ἰάθη ἡ θυγάτηρ  αὐτῆς ἀπὸ τῆς ὥρας ἐκείνης.

Εἰς  τὰ Δίπτυχα Μεγαλυνάριον τῆς ἁγίας.
Δεῦτε  φιλομάρτυρες εὐλαβῶς πλέξωμεν στεφάνους ἐξ ἀνθέων ἐαρινῶν, ἐν ἀγαλλιάσει, καὶ  στὲψωμεν ἐνθέως, Εἰρήνην τὴν Ἁγίαν, ἣν μεγαλύνωμεν.

Κοινωνικόν.  Εἰς  μνημόσυνον αἰώνιον.

Ἢ τὰ  παρόντα Μακαριστήρια.
Αἱ  γενεαὶ πᾶσαι μεγαλύνομέν σε, ὦ Εἰρήνη μάρτυς.
Φιλομαρτύρων  δῆμος, ἀθροίσθητε ὑμνῆσαι τὴν νύμφη ν τοῦ Κυρίου.
Ὠμότητα  τυράννων, καὶ ἀπειλὰς ὦ μάρτυς, οὐδόλως ἐπτοήθης.
Εἱρκτὴν  παρθενομάρτυς, καὶ αἰκισμοὺς ὑπέστης ὑπὲρ τοῦ σοῦ  νυμφίου. ἰ
Τροφὴν  ὁ σὸς νυμφίος, ἐν τῇ εἱρκτῇ σου πέμπει, πάνσοφε οὐρανόθεν.
Τάγμα  τῶν Ἀγγέλων ὦ μάρτυς ἐν σταδίῳ ὁρῶν σε ἐξεπλάγη.
Ὢ  θαύματος μεγίστου! πῶς τὴν τροφὴν λαμβάνει, ἐξ οὐρανοῦ ἡ  μάρτυς.
Ὑπὲρ  τῶν σὲ τιμώντων, ἀεὶ τὸν σὸν νυμφίον, πανενδοξε, δυσώπει .
Βασάνους  δριμυτάτας ὑπέμεινας γενναίως ὑπὲρ Χριστοῦ Εἰρήνη.
Γένος  ὀρθοδόξων Εἰρήνη ἑορτάζει, σήμερον σοῦς ἀγῶνας.
Θαυμάτων  κόρη χάριν, παρὰ Χριστοῦ ἐδέξω, Εἰρήνη ἀθλοφόρε.
Ἐκ  νόσων καὶ κινδύνων, ταῖς σαῖς εὐχαῖς Εἰρήνη, λύτρωσαι τοὺς σοὺς δούλους.
Λειψάνων  σου τὴν θήκην, πιστῶς νῦν προσκυνοῦμεν, Εἰρήνη ἀθλοφόρε.
Μαρτύρων  καὶ παρθένων, ὡραϊσμα καὶ κλέος, Εἰρήνη σὺ ὑπάρχεις.
Εἰρήνη  ἀθληφορε ἱλέωσαι τὸν κτίστην, ἡμῶν ταῖς σαῖς πρεσβείαις.
Πανευλαβῶς  Εἰρήνη, προστρέχομεν Ναῷ σου, σὲ εὐφημοῦντας ὕμνοις.  Δόξα Πατρί.
Χριστέ  μου ἀθλοθέτα Εἰρήνη ταῖς πρεσβείαις, σῶσον ἡμᾶς τοὺς πάντας. Καὶ νῦν καὶ ἀεί.
Παρθένε  Θεοτόκε, μετὰ τῆς ἀθληφορου, τὸν σὸν Υἱὸν δυσώπει.
Χριστὸς ἀνέστη.
Εἴη τὸ ὄνομα  Κυρίου καὶ ἀπόλυσις.   ΚΑΝΩΝ ΠΑΡΑΚΛΗΤΙΚΟΣ ΕΙΣ ΤΗΝ ΑΓΙΑΝ ΠΑΡΘΕΝΟΜΑΡΤΥΡΑ  ΕΙΡΗΝΗΝ

Μετὰ  τὸν Εὐλογητόν, τὸ  Κύριε εἰσάκουσον. Εἶτα τό, Θεὸς Κύριος,  καὶ τὸ τροπάριον
Ἦχος Δ'. Ὁ ὑψωθεὶς ἐν τῷ  Σταυρῷ.
Ὡς τῆς εἰρήνης  τῆς ἐνθέου ἐπώνυμος, τὸν Εἰρηνάρχην καὶ Θεὸν ἐκδυσώπησον, Εἰρήνη εἰρηνώνυμε,  δωρήσασθαι ἡμῖν τοῖς πίστει ἀνυμνοῦσί σε τὴν εἰρήνην, καὶ παῦσαι ἀνοήτους  ἔριδας, καὶ Σατὰν διαλῦσαι τὰς πολυπλόκους πλεκτάνας, ἵνα σε ἀεὶ ὡς Ἀθληφορον,  Εἰρήνη γεραίρομεν.
Δόξα, καὶ νῦν Θεοτόκιον. Οὐ σιωπήσομεν

Ό Ν'

Καὶ ὁ  Κανὼν Ἦχος Πλ. Δ'. οὗ ἡ Ἀκροστιχίς.
«Σαῖς λιταῖς ἡμᾶς  Εἰρηνώνυμε, ἀεὶ σκέπε.»

ᾨδή.  Α'.
Ὑγρὰν διοδεύσας.
Στεφὰνῳ  κοσμηθεῖσα μαρτυρικῷ, καὶ ἐνηδομένη σὺν Παρθένοις ἐν Οὐρανῷ, δώρησαι εἰρήνην  ταῖς λιταῖς σου, τοῖς σὲ ὑμνοῦσι, καὶ δόξαν ἀμάραντον.

Ἀξίως τὸ στέφος  χειρὶ Θεοῦ ἐδέξω, Εἰρήνη, καὶ τῷ θρὸνῳ αὐτοῦ ἀεὶ παρίστασαι, εἰρήνην δυσωποῦσα  διηνεκῆ ἡμῖν πᾶσι δωρήσασθαι.

Ἱλάσθητι, Εἰρήνη,  τοῖς ταπεινοῖς, καὶ τὸν σὸν Νυμφίον ἐκδυσώπησον καὶ Θεόν, εἰρήνην δωρήσασθαι τὴν  θείαν ταῖς Ἐκκλησίαις καὶ τὴν ὁμόνοιαν.
Θεοτοκίον.
Συνέτισον τὸν  δοῦλόν σου, Μαριάμ, καὶ δός μοι εἰρήνην, ἱκεσίαις σου ἱεραῖς, καὶ δαιμόνων ῥῦσαί  με ἀπάτης, τὸν Εἰρηνάρχην Θεὸν ἡ γεννήσασα.

ᾨδὴ  Γ'.
Σὺ εἶ τὸ  στερέωμα. Ἁγία τοῦ Θεοῦ...
Ἡμῖν τοῖς  γεραίρουσι τὰ ὑπὲρ λόγον σου σκάμματα, καὶ τοὺς σεπτούς, Εἰρήνη, ἀγῶνας, δὸς  λιταῖς σου ὁμόνοιαν.

Μεγάλα τὰ ἆθλά  σου, Μεγαλομάρτυς Εἰρήνη Πὰνσοφε, ῥῦσαι διὸ λιταῖς σου ἐρίδων καὶ δεινῶν τοὺς  οἰκέτας σου.

Ἀνδρείας  πανθαύμαστε, καὶ σωφροσύνης ὤφθης ὑπόδειγμα· ὅθεν κἀμὲ σωφρονεῖν λιταῖς σου, ὦ  Εἰρήνη, ἀξίωσον.
Θεοτοκίον.
Σὺ εἶ Παναμώμητε,  τῶν Ὀρθοδόξων τδ καύχημα, σὺ εἶ Ἁγνή, ὄνομα καὶ πρᾶγμα τὸ γλυκὺ καὶ θαυμάσιον.

ᾨδὴ  Δ'.
Εἰσακήκοα  Κύριε...
Λαμπρυνθεῖσα  ἐλλάμψεσι Πνεύματος τοῦ θείου, ὦ Εἰρηνώνυμε, τὴν καρδίαν μου καταύγασον αἴγλῃ  Οὐρανίᾳ ἱκεσίαις σου.

Ἰσχυρόν με  ἀπέργασαι κατὰ τῶν δαιμόνων, Εἰρήνη Ἔνδοξε, καταστρέφειν μηχανήματα καὶ αὐτῶν  τοὺς δόλους ταῖς πρεσβείαις σου.

Ταῖς φωσφόροις  ἐλλάμψεσιν, ὧν νῦν ἀπολαύεις, Εἰρήνη Πάνσεμνε, ἀπολαῦσαι ταῖς πρεσβείαις σου,  πάντας τοὺς τιμῶντάς σε ἀξίωσον.
Θεοτοκίον.
Ἀπειρόγαμε  Δέσποινα, πᾶσι τοῖς πιστῶς Θεοτόκον σε, Ἀειπάρθενον γνωρίζουσι, τῶν  πλημμελημάτων δὸς τὴν ἄφεσιν.

ᾨδὴ  Ε'.
Φώτισον ἡμᾶς.
Ἴσχυσας ἐχθρῶν  καταλῦσαι τὰ φρυάγματα· διὸ καὶ τὸν οἰκέτην σου κατ' ἐχθρῶν, Εἰρήνη Μάρτυς,  τροπαιοῦχον σὺ ἀνάδειξον.

Σῶσον τοὺς εἰς  σέ, Εἰρηνώνυμε, προσφεύγοντας, καὶ τῶν τεχνασμάτων τοῦ πονηροῦ, ταῖς ἱκεσίαις  σου ταχέως ἐλευθέρωσον.

Εἰρήνης τῆς  σεπτῆς σὺ ὑπάρχουσα ἐπώνυμος, πάντας εἰρηνεύειν δούλους τοὺς σούς, Εἰρήνη  Μάρτυς, ταῖς πρεσβείαις σου ἀξίωσον,
Θεοτοκίον.
Ἵλεων, Ἁγνή, τὸν  σὸν Τόκον, καθικέτευσον, γενέσθαι μοι ἐν Κρίσει τῷ ταπεινῷ, καὶ τῆς μερίδος τῶν  δικαίων ἀξιῶσαί με.

ᾨδὴ  ΣΤ'.
Ἰλασθητί μοι.
Ρωσθεῖσα τοῦ  Παντουργοῦ, σθένει, Εἰρήνη Θεόσοφε, Τυράννων τάς ἀπειλάς, σοφῶς κατεφρόνησας,  κἀμὲ οὖν ἀξίωσον, Σατὰν διαλῦσαι τὰ τεχνάσματα, πρεσβείαις σου.

Ἠράσθης τῆς ὑπὲρ  νοῦν φωτοχυσίας, Πανεύφημε, καὶ πάντων τῶν ἐπὶ γῆς ἀγαθῶν ἠλογησας· κἀμὲ οὖν  ἀξίωσον θείαις φωταυγίαις ἐλλαμφθῆναι, ἱκεσίαις σου.

Νῦν ταῖς  Παρθένοις, Σεμνή, ἀγαλλομένη εἰς ἄληκτον τῆς Βασιλείας Χριστοῦ βίον, Εἰρηνώνυμε,  μὴ παὺσῃ πρεσβεύουσα, ὑπὲρ ὁμονοίας καὶ Εἰρήνης τῶν ὑμνούντων σε.
Θεοτοκίον.
Ὡς μόνη  εὐσυμπαθὴς τὸν ἀσυμπάθητον δοῦλόν σου, οἶκτείρησον δωρεάν, Παρθένε Πανάμωμε,τὸν  ἀμέτρως πταίσαντα, καὶ ἐν ῥᾳθυμίᾳ βίον ὅλον δαπανήσαντα.
Διάσωσον ἀπὸ  παντοίων ἐρίδων καὶ ἐπηρείας δαιμόνων τοὺς ἀνυμνοῦντάς σέ, Εἰρήνη Πανεύφημε,  ταῖς θείαις πρὸς τὸν Εἰρηνάρχην εὐχαῖς σου.
Καὶ  Θεοτοκίον.  Ἄχραντε...

Ὁ Ἱερεὺς  μνημονεύει.
Κοντάκιον. Ἦχος Β'.
Εἰρήνης σεπτῆς,  Εἰρήνη ἐπώνυμε, θαυμάτων πηγὴ καὶ Ἀθληφορων εὔκλεια, ἐκτενῶς βοῶμέν σοι, ταχέως  Εἰρηνώνυμε πρόφθασον, καὶ ἐξ ἐρίδων λύτρωσαι ἡμᾶς, εἰρήνην διηνεκῆ ἡμῖν  δωρουμένη καὶ ὁμόνοιαν, ταῖς πρὸς τὸν Εἰρηνάρχην θερμαῖς ἱκεσίαις σου.

Προκείμενον. Ἦχος Δ'.
Ὑπομένων ὑπέμεινα  τὸν Κύριον καὶ προσέσχε μοι.
Στίχος.  Καὶ ἔστησεν ἐπὶ πέτραν τοὺς πόδας μου.

Εὐαγγέλιον.  Ἐκ τοῦ κατὰ Μᾶρκον.
Τῷ καιρῷ ἐκείνῳ,  ἠκολούθει τῷ Ἰησοῦ ὄχλος πολύς... κτλ. (Ζήτει τῇ Β'.  τῆς ΙΕ'. Ἑβδομάδος).

Δόξα. Ταῖς τῆς  Ἀθληφορου...
Καὶ νῦν. Ταῖς τῆς  Θεοτόκου...
Στίχος.  Ἐλέημον, ἐλέησόν με ὁ Θεός.
Ἦχος  Πλ. Β'.  Ὅλην ἀποθέμενοι....
Εἰρήνη  Καλλιπάρθενε, τῶν Ἀθληφόρων τὸ κλέος, εἰρήνης ἐπώνυμε, δέξαι τάς δεήσεις καὶ  ἱκεσίας μου, εὐμενῶς ταύτας δὲ πρὸς τὸν Εἰρηνάρχην προσκομίζουσα δεήθητι τοῦ  παρασχεῖν ἡμῖν εἰρήνην, Παρθένε, τὴν ἔνθεον, καὶ πάσας ἀπελάσαι νῦν δεινὰς  προσβολὰς τοῦ ἀλάστορος· ὅπως εὐχαρίστως τοὺς ἄθλους σου γεραίρωμεν ἀεί, ὑπὲρ  Χριστοῦ οὓς ὑπέμεινας καὶ τὰ κατορθώματα.

ᾨδὴ  Ζ'.
Παῖδες Ἑβραίων.
Νῦν καθορῶσα, ὦ  Εἰρήνη, πρόσωπον πρὸς πρόσωπον τῶν ἀγαθῶν τὸ ἄκρον, ταῖς θερμαῖς σου λιταῖς  ἀγάθυνον τὸν βίον, τῶν ἀνυμνούντων πίστει σε, καὶ παράσχου τὴν εἰρήνην.

Ὕμνοις τιμῶντες  τὴν σὴν Μνήμην, Εἰρηνώνυμε Εἰρήνη, οἱ σοὶ δοῦλοι, ταπεινῶς καὶ θερμῶς δεόμεθα  ῥυσθῆναι,πυρὸς τοῦ αἰωνίζοντος,ταῖς ἁγίαις σου πρεσβείαις.

Μάρτυς Εἰρήνη,  καὶ Εἰρήνης τῆς ἐνθέου ἐπώνυμε, σοῖς δούλοις, τὸν εἰρήνης Θεὸν ἱκέτευε, εἰρήνην,  διηνεκῆ δωρήσασθαι ἵνα πόθῳ σε ὑμνῶμεν.
Θεοτοκίον.
Εὕροιμί σε ταχὺ  ἐξαιρουμένην, ὦ Παρθένε, τῆς Κρίσεως ἐν ὥρᾳ, καταδίκης πικρᾶς τὸν σὸν οἰκτρὸν  οἰκέτην, τὸν Τόκον σου τὸν ἄρρητον εὐσεβῶς ὑπερυμνοῦντα.

ᾨδὴ  Η'.
Τὸν Βασιλέα.
Ἀγάπῃ θείᾳ,  Εἰρηνώνυμε Μάρτυς, τοὺς σοὺς δούλους κοσμῆσαι ἐκδυσώπει, τὸν Θεὸν εἰρήνης, ἵνα  σε μακαρίζω.

Εἰρήνη Μάρτυς,  τὸν Εἰρηνάρχην δυσώπει, εἰρηνεῦσαι τὰς Ἐκκλησίας πάσας, καὶ τὰς διεστώσας ἑνῶσαι  σαῖς πρεσβείαις.

Ἵνα Εἰρήνη  ἀδιαλείπτως ὑμνῶ σε, τὴν εἰρήνην παράσχου τῷ σῷ δούλῳ, ταῖς πρὸς τὸν Δεσπότην  ἁγίαις σου πρεσβείαις.
Θεοτοκίον.
Σκέπη γενοῦ μοι  καὶ καταφύγιον, Κόρη, τῷ ἐν πίστει προστρέχοντί σοι δούλῳ, καὶ τῆς τρικυμίας  διάσωσον τοῦ βίου.

ᾨδή  Θ'.
Κυρίως Θεοτόκον.
Κύκλῳ τοῦ νυμφίου  χορεύουσα, Εἰρήνη, τοῦ Οὐρανίου σου, πίστει τοῖς Μνήμην σου τὴν φωτοφόρον  τελοῦσιν, εἰρήνην αἴτησαι.

Ἐν θαύμασιν  ἀπείροις, Εἰρήνη θέόφρον, ὁ Εἰρηνὰρχης Θεὸς σὲ ἐδόξασε· τοῦτον θερμῶς ἐκδυσώπει  ὑπὲρ τῶν δούλων σου.

Παράσχου τὴν  εἰρήνην, Εἰρήνη θέοφρον, ταῖς ἱεραῖς σου πρεσβείαις δεόμεθα, τοῖς εὐσεβῶς  ἀνυμνοῦσι τὴν θείαν Μνήμην σου.
Θεοτοκίον.
Ἔχουσα, Παρθένε,  πολλὴν παρρησίαν πρὸς τὸν Υἱόν σου, δυσώπει δωρήσασθαι, ταῖς Ἐκκλησίαις εἰρήνήν  τε καὶ ὁμόνοιαν.

Τό,  Ἄξιόν ἐστιν, καὶ τὰ παρόντα Μεγαλυνάρια.
Δέησιν προσάγαγε  τῷ Θεῷ, Εἰρήνη θέοφρον, παρασχεῖν τοῖς ἁμαρτωλοῖς, ἄφεσιν πταισμάτων καὶ δεινῶν  σωτηρίαν, τοῖς πίστει θερμοτάτῃ σοι καταφεύγουσι.
Διηνεκῆ Εἰρήνην  παράσχου νῦν, πρὸς τὸν Εἰρηνάρχην θερμοτάταις σου ταῖς λιταῖς, Εἰρήνη, εἰρήνης  τῆς ἀληθοῦς καὶ θείας ἐπώνυμε, καὶ Μάρτυς τοῦ Παντοκράτορος.
Καὶ  Θεοτοκίον.  Πᾶσαι τῶν Ἀγγέλων.

Τὸ  Τρισάγιον

'Ἀπολυτίκιον Ἦχος Δ'.
Κρουνοῖς τῶν  αἱμάτων σου τὴν Ἐκκλησίαν Χριστοῦ, πηγὴ ὡς ἀκένωτος, πᾶσαν κατήρδευσας, Εἰρήνη  Εἰρηνώνυμε· ἔσωσας ἐν τῷ Κόσμῳ, τῶν θαυμάτων σου αἴγλῃ, εἰδωλικῆς μανίας  μυριάδας ἀνθρώπων· διὸ ἐν παρρησίᾳ Χριστῷ τῷ Νυμφίῳ σου, πρέσβευε εἰρήνην ἡμῖν  δωρήσασθαι.

Ὁ  Ἱερεὺς μνημονεύει.

Ἦχος  Β'.  Ὅτε ἐκ τοῦ ξύλου  σε νεκρόν.
Δεῦτε  φιλοπάρθενοι πιστῶς, δεῦτε ἐν ᾠδαῖς ἀσιγήτοις δοξολογήσωμεν τὴν Παρθενομάρτυρα,  Εἰρήνην τὴν εὐκλεῆ, πρὸς αὐτὴν ἀνακράζοντες, ῥῦσαι ταῖς λιταῖς σου Εἰρήνη  Εἰρηνώνυμε, τοὺς σοὶ προστρέχοντας, πάσης προσβολῆς τοῦ Βελίαρ, καὶ τὸν  Εἰρηνάρχην δυσώπει, δοῦναι τὴν Εἰρήνην τοῖς ὑμνοῦσί σε.
</document>
