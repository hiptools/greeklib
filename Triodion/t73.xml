<?xml version="1.0" encoding="UTF-8"?>
<document book="triod" part="" name="t73" title="Τῌ ΔΕΥΤΕΡᾼ ΤΗΣ Ε'  ΕΒΔΟΜΑΔΟΣ">
ΤΡΙΤῌ
<span color=red>Τῌ ΔΕΥΤΕΡᾼ ΤΗΣ Ε'  ΕΒΔΟΜΑΔΟΣ</span>
<span color=red>ΕΙΣ ΤΟΝ ΕΣΠΕΡΙΝΟΝ</span>
<span color=red> </span>
<span color=red>Στιχηρὰ Προσόμοια  Ποίημα Ἰωσὴφ</span>
<span color=red>Ἦχος γ'  Σταυροφανῶς  Μωϋσῆς </span>
Ὁ δοὺς ἡμῖν τῆς Νηστείας τὸν  χρόνον, τοῦ ἐπιστρέψαι καὶ ζῆσαι, καὶ μηδαμῶς ἀπολέσθαι, Λόγε Θεοῦ, καταξίωσον  πάντας, εὐαρεστῆσαί σοι καλῶς, καὶ ἐν θερμῇ κατανύξει, θεραπεῦσαί σε Χριστέ,  ὥσπερ ἡ Πόρνη ἡ σώφρων καὶ σεμνή, ἡ ποτὲ τῷ μύρῳ, καὶ ταῖς προσχύσεσι τῶν τῶν  πταισμάτων λαβοῦσα τὴν θερμῶν δακρύων, ἄφεσιν.

Ὡς ὁ Τυφλὸς ἐκ καρδίας σοι κράζω·  Υἱὲ Θεοῦ φώτισόν μου, τοὺς ὀφθαλμοὺς τῆς καρδίας, ὡς ἡ πιστὴ Χαναναία βοῶ σοι·  Ἐλέησόν με Οἰκτίρμον· καὶ γὰρ ψυχὴν δαιμονιῶσαν, κέκτημαι ταῖς ἡδοναῖς· ἣν  ἀπαλλάξας τοῦ σκότους τῶν παθῶν, τὸ λοιπὸν βιῶσαι, καθαρῶς ποίησον, ἵνα δοξάζω  σου τὴν πολλὴν ἀγαθότητα.
Ἕτερον Ποίημα Θεοδώρου
<span color=red>Ἦχος β'  Ἡ θεόκλητος  Μάρτυς </span>
Ἡ θεόφωτος χάρις τῆς ἐγκρατείας,  ἡμῖν σήμερον λάμψασα, φαιδρότερον τοῦ ἡλίου, τὰς ψυχὰς ἡμῶν φωταγωγεῖ, ὥσπερ  νέφη τὰ πάθη, τῆς ἁμαρτίας ἐκδιώκουσα· διὰ τοῦτο ἅπαντες, δράμωμεν ἐμψύχως,  αὐτὴν ἀσπαζόμενοι, χαίροντες τελοῦμεν, τὸ θεῖον στάδιον αὐτῆς, ἧς ταῖς  εὐφροσύναις εὐωχούμενοι, βοήσωμεν Χριστῷ· Ἁγίασον τοὺς ταύτην Ἀγαθέ, ἐκτελοῦντας  πιστῶς.
<span color=red>Καὶ τοῦ Μηναίου,  Προσόμοια γ'</span>
<span color=red>Δόξα... Καὶ νῦν ...  Θεοτοκίον</span>
<span color=red> </span>
<span color=red>Προκείμενον  Ἦχος δ'   Ψαλμὸς πὲ'</span>
Ὁδήγησόν με, Κύριε, ἐν τῇ ὁδῷ σου,  καὶ πορεύσομαι ἐν τῇ ἀληθείᾳ σου.
<span color=red>Στίχ.  Κλῖνον, Κύριε, τὸ οὖς σου, καὶ  ἐπάκουσόν μου.</span>

<span color=red>Γενέσεως τὸ Ἀνάγνωσμα</span>
<span color=red>(Κεφ. ΙΓ' 12-18)</span>
Ἄβραμ κατῴκησεν ἐν γῇ Χαναάν, Λὼτ  δὲ κατῴκησεν ἐν πόλει τῶν περιχώρων, καὶ ἐσκήνωσεν ἐν Σοδόμοις. Οἱ δὲ ἄνθρωποι  οἱ ἐν Σοδόμοις πονηροὶ καὶ ἁμαρτωλοὶ ἐναντίον τοῦ Θεοῦ σφόδρα. Ὁ δὲ Θεὸς εἶπε τῷ  Ἄβραμ, μετὰ τὸ διαχωρισθῆναι τὸν Λὼτ ἀπ' αὐτοῦ. Ἀνάβλεψον τοῖς  ὀφθαλμοῖς σου,  καὶ ἴδε ἀπὸ τοῦ τόπου, οὗ νῦν   σὺ εἶ, πρός βορρᾶν καὶ λίβα καὶ ἀνατολὰς καὶ  θάλασσαν, ὅτι πᾶσαν τὴν γῆν, ἣν σὺ ὁρᾷς, σοὶ δώσω αὐτήν, καὶ τῷ σπέρματί σου ἕως  τοῦ αἰῶνος, καὶ ποιήσω τὸ σπέρμα σου ὡς τὴν ἄμμον τῆς γῆς, εἰ δύναταί τις  ἐξαριθμῆσαι τὴν ἄμμον τῆς γῆς, καὶ τὸ σπέρμα σου ἐξαριθμηθήσεται, ἀναστάς,  διόδευσον τὴν γῆν εἴς τε τὸ μῆκος αὐτῆς καὶ εἰς τὸ πλάτος, ὅτι σοὶ δώσω αὐτήν,  καὶ τῷ σπέρματί σου εἰς τὸν αἰῶνα. Καὶ ἀποσκηνώσας Ἄβραμ ἐλθὼν κατῴκησε παρὰ τὴν  Δρῦν τὴν Μαμβρῆ, ἣ ἦν ἐν Χεβρώμ· καὶ ᾠκοδόμησεν ἐκεῖ θυσιαστήριον τῷ Κυρίῳ.

<span color=red>Προκείμενον  Ἦχος δ'  Ψαλμὸς πς'</span>
Ἀγαπᾷ Κύριος τὰς πύλας Σιὼν ὑπὲρ  πάντα τὰ σκηνώματα Ἰακώβ.
<span color=red>Στίχ.  Οἱ θεμέλιοι αὐτοῦ ἐν τοῖς ὄρεσι  τοῖς  ἁγίοις.</span>

<span color=red>Παροιμιῶν τὸ Ἀνάγνωσμα</span>
<span color=red>(Κεφ. ΙΔ', 27 - ΙΕ',  4)</span>
Φόβος Κυρίου πηγὴ ζωῆς, ποιεῖ δὲ  ἐκκλίνειν ἐκ παγίδος θανάτου. Ἐν πολλῷ ἔθνει, δόξα βασιλέως, ἐν δὲ ἐκλείψει  λαοῦ, συντριβὴ δυνάστου. Μακρόθυμος ἀνήρ, πολύς ἐν φρονήσει. Ὁ δὲ ὀλιγόψυχος,  ἰσχυρὸς ἄφρων. Πραΰθυμος ἀνήρ, καρδίας ἰατρός, σὴς δὲ ὀστέων, καρδία αἰσθητική,  ὁ συκοφαντῶν πένητα, παροξύνει τὸν ποιήσαντα αὐτόν, ὁ δὲ τιμῶν αὐτόν, ἐλεεῖ  πτωχόν. Ἐν κακίᾳ αὐτοῦ ἀπωσθήσεται ἀσεβής, ὁ δὲ πεποιθὼς ἐπὶ Κύριον, τῇ  ἑαυτοῦ  Ὁσιότητι δίκαιος. Ἐν καρδίᾳ ἀγαθὴ ἀνδρὸς ἀναπαύσεται σοφία, ἐν δὲ καρδίᾳ ἀφρόνων  οὐ διαγινώσκεται. Δικαιοσύνη ὑψοῖ ἔθνος, ἐλαττονοῦσι δὲ φυλὰς ἁμαρτίαι. Δεκτὸς  βασιλεῖ ὑπηρέτης νοήμων, τῇ  δὲ ἑαυτοῦ εὐστροφίᾳ ἀφαιρεῖται ἀτιμίαν. Ὀργὴ  ἀπόλλυσι καὶ φρονίμους, ἀπόκρισις δὲ ὑποπίπτουσα ἀποστρέφει θυμόν, λόγος δὲ  λυπηρὸς ἐγείρει ὀργάς. Γλῶσσα σοφῶν καλὰ ἐπίσταται, στόμα δὲ ἀφρόνων ἀναγγέλλει  κακά. Ἐν παντὶ τόπῳ ὀφθαλμοὶ Κυρίου σκοπεύουσι κακούς τε καὶ ἀγαθούς. Ἴασις  γλώσσης, δένδρον ζωῆς. Ὁ δὲ συντηρῶν αὐτήν, πλησθήσεται πνεύματος.

<span color=red>Εἰς τὰ Ἀπόστιχα, τὸ  Ἰδιόμελον</span>
<span color=red>Ἦχος βαρὺς</span>
Ὡς ὁ περιπεσὼν εἰς τοὺς λῃστάς,  καὶ τετραυματισμένος, οὕτω κᾀγὼ περιέπεσον, ἐξ ἐμῶν ἁμαρτιῶν, καὶ  τετραυματισμένη, ὑπάρχει μου ἡ ψυχή, πρὸς τίνα καταφύγω, τοῦ θεραπευθῆναι, εἰ μὴ  πρὸς σὲ τὸν ἰατρὸν ψυχῶν τε καὶ σωμάτων; Ἐπίχεε ἐπ ἐμὲ ὁ Θεός, τὸ μέγα σου  ἔλεος.
<span color=red>Ἕτερον Ἰδιόμελον</span>
<span color=red>Ἦχος δ'</span>
Ἀποσφαλέντες ἐκ παραβάσεως τῆς  πρῴην, ἐν Παραδείσῳ τρυφῆς καὶ ἀπολαύσεως, κατήχθημεν εἰς ἀτιμωτάτην ζωήν· τῶν  ἀρετῶν γὰρ τὴν πρέπουσαν ἐπαινετὴν διαγωγήν, ἐκδυθέντες τοῖς  πταίσμασιν, ὡς  λῃσταῖς περιεπέσομεν, ἡμιθανεῖς δὲ τυγχάνομεν, ἐξαμαρτήσαντες τῶν σωτηρίων σου  διδαγμάτων. Ἀλλὰ σὲ ἱκετεύομεν, τὸν ἐκ Μαρίας ἐπιφανέντα, καὶ ἀπαθῶς πάθεσι,  προσομιλήσαντα Δεσπότην. Κατάδησον ἡμῶν, τοὺς ἐκ τῆς ἁμαρτίας ἐπιγενομένους  μώλωπας, καὶ τὸν ἀνείκαστόν σου οἶκτον ἐπίχεον ἡμῖν, τὴν σὴν θεραπευτικὴν  ἐπιμέλειαν, ὡς φιλάνθρωπος.
<span color=red>Μαρτυρικὸν</span>
Ὁ τῶν ἁγίων Μαρτύρων, δεξάμενος  τὴν ὑπομονήν, καὶ παρ' ἡμῶν δέχου τὴν ὑμνῳδίαν Φιλάνθρωπε, δωρούμενος ἡμῖν, ταῖς  αὐτῶν ἱκεσίαις τὸ μέγα ἔλεος.
<span color=red>Δόξα... Καὶ νῦν ...  Θεοτοκίον</span>
Ἐκ παντοίων κινδύνων τοὺς δούλους  σου φύλαττε, εὐλογημένη Θεοτόκε, ἵνα σὲ δοξάζωμεν, τὴν ἐλπίδα τῶν ψυχῶν ἡμῶν.

<span color=red>Τῌ ΤΡΙΤῌ ΤΗΣ Ε'  ΕΒΔΟΜΑΔΟΣ</span>
<span color=red>ΕΙΣ ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν β'  Στιχολογίαν </span>
<span color=red>Καθίσματα  Ἦχος γ'</span>
<span color=red>Θείας πίστεως </span>
Ζέσει πίστεως δι' ἐγκρατείας, πάθη  φλέξωμεν τῆς ἀκρασίας, καὶ τὸν κρυμὸν τῆς ἁμαρτίας ἐκφύγωμεν, καὶ τῶν δακρύων  κρουνοῖς κατασβέσωμεν, τὴν αἰωνίζουσαν φλόγα κραυγάζοντες. Ὑπεράγαθε, ἡμάρτομέν  σοι, ἱλάσθητι καὶ δώρησαι ἡμῖν τὸ μέγα ἔλεος.
<span color=red>Θεοτοκίον</span>
Θεία γέγονας σκηνὴ τοῦ Λόγου, μόνη  πάναγνε, Παρθενομῆτορ, τῇ  καθαρότητι Ἀγγέλους ὑπεράρασα, τὸν ὑπὲρ πάντας ἐμὲ  χοῦν γενόμενον, ῥερυπωμένον σαρκὸς πλημμελήμασιν, ἀποκάθαρον, πρεσβείαις σου,  τοῖς  ἐνθέοις νάμασι, παρέχουσα σεμνή, τὸ μέγα ἔλεος.

<span color=red>Μετὰ τὴν γ'  Στιχολογίαν </span>
<span color=red>Καθίσματα  Ἦχος β'</span>
<span color=red>Ὑπερευλογημένη  ὑπάρχεις </span>
Ὑπερδεδοξασμένη ἡ χάρις, τῆς  πανσέπτου Νηστείας, δι' αὐτῆς Ἡλιοῦ ὁ Προφήτης εὑρίσκει ἅρμα πύρινον, καὶ Μωϋσῆς  πλάκας δέχεται. Δανιὴλ τεθαυμάστωται. Ἐλισσαῖος νεκρὸν ἤγειρεν, οἱ Παῖδες τὸ πῦρ  κατέσβεσαν, καὶ πᾶς τις Θεῷ οἰκείωται. Αὐτῇ ἐντρυφῶντες βοήσωμεν· Εὐλογητὸς  Χριστὸς ὁ Θεὸς ἡμῶν, ὁ οὕτως εὐδοκήσας, δόξα σοι.
<span color=red>Θεοτοκίον</span>
<span color=red>Τὴν ἄχραντον </span>
Τὴν ἄμαχον πρεσβείαν σου,  κεκτημένος ἐν δεινοῖς, λυτροῦμαι τῶν θλιβόντων με, παρ' ἐλπίδα θαυμαστῶς, ὦ  Μῆτερ Θεοῦ· προφθάνεις γὰρ πάντοτε, τοῖς  αἰτοῦσί σε πιστῶς, καὶ λύεις  συνεχόμενα, πειρατήρια ἐχθρῶν· ὅθεν εὐχαρίστως βοῶμέν σοι. Δέξαι Δέσποινα βραχέα  χαριστήρια, ἀνθ' ὧν ὑπάρχεις μοι ἐν πᾶσι βοήθειᾳ.

<span color=red>ᾨδὴ β'  Ἦχος γ'</span>
<span color=red>Ὁ Εἱρμὸς </span>
Πρόσεχε γῆ καὶ οὐρανέ, καὶ  ἐνωτίζου τὰ ῥήματά μου· λαλήσω γὰρ τοῖς  ἐν γῇ, Θεοῦ θαυμάσια.

Ἀδιαλείπτοις προσευχαῖς, καὶ  ἐγκρατείᾳ καὶ θεωρίᾳ, πτερώσωμεν τὰς ψυχάς, πρὸς θεῖον ἔρωτα.

Τῆς ἀκρασίας τὸν κρυμόν,  διεκφυγόντες θαλφθῶμεν πάντες, τῆς ἐγκρατείας φωτὶ καὶ θείῳ Πνεύματι.

Ἅλατι θείων ἀρετῶν, τὴν σηπεδόνα  τῆς ἁμαρτίας, ἀποβαλοῦσα ψυχή, Θεῷ κολλήθητι.
<span color=red>Θεοτοκίον</span>
Ἐπανεπαύσατο Χριστός, ἐν σῇ τῇ   μόνῃ εὐλογημένῃ, καὶ σάρκα τὴν ἑαυτοῦ, ἐκ σοῦ ἐφόρεσεν.
Ἕτερον Ποίημα Θεοδώρου
<span color=red>Ἦχος β'  Προσέχετε  λαοὶ </span>
Νηστείαν καθαράν, εὐχὰς δάκρυα,  μελέτην τῶν θείων, καὶ πᾶσαν ἄλλην, ἀρετὴν συμποριζόμενοι, τῷ Δεσπότι Θεῷ καὶ  νῦν   προσοίσωμεν.

Ἡ Εὔα ἁλωτή, καρποῦ γέγονε, ψυχή  μου, βλέπε σὺ μὴ δελεάζου, εἰ προσβάλλει σοι ὁ ὄφις ποτέ, συμβουλεύων φαγεῖν σε,  ἡδονῆς τοὺς καρπούς.
<span color=red>Δόξα...</span>
Τὰ τρία τῆς μιᾶς, μορφῆς πρόσωπα  δοξάζω, Πατέρα, Υἱὸν καὶ Πνεῦμα, ἓν τὸ κράτος τῆς Θεότητος, βασιλείαν ἁπάντων  καὶ λαμπρότητα.
<span color=red>Καὶ νῦν ... Θεοτοκίον</span>
Ὁ τόκος σου Ἁγνή, φρικτὸς πέφυκε·  Θεὸς γὰρ ὑπάρχει ἐνανθρωπήσας, ὁ ἀνάρχως ἐκ Πατρὸς γεννηθείς, καὶ ἐκ σοῦ ἐπ'  ἐσχάτων πλὴν ἀνδρὸς κυηθείς.
Δόξα σοι, ὁ Θεὸς ἡμῶν, δόξα σοι
Αἱμόρρουν ἐπαφή, τοῦ κρασπέδου  σου, ίάσω Χριστέ μου, κᾀμὲ ἐν πίστει, τοῦ ἐλέους σου ἁπτόμενον, ὑγιῆ ἐκ παθῶν  ἀποκατάστησον.
<span color=red>Ὁ Εἱρμὸς </span>
«Προσέχετε λαοί, τὰ τεράστια τῶν  ἔργων, τῆς θείας μου δυναστείας, καὶ ἐν τούτῳ ἐπιγνώσεσθε, ὅτι μόνος ἐγώ εἰμι  Θεὸς τοῦ παντός».

<span color=red>ᾨδὴ η'</span>
<span color=red>Τὸν ὑπ' Ἀγγέλων  ἀσιγήτως </span>
Ἐν ἀποκρύφῳ ἐνεδρεύων, καθ' ἡμέραν  ὁ παμπόνηρος, ἐπιζητεῖ με συλλαβεῖν, καὶ κατάβρωμα ποιήσασθαι, αὐτοῦ με τῆς  κακίας, ῥῦσαι Σωτήρ, ὁ σώσας τόν, Ἰωνᾶν ἐκ τοῦ κήτους.

Διὰ νηστείας καθαιρόμενοι, ἀρετῶν  ὄρει προσέλθωμεν, καὶ ἀκουσώμεθα τρανῶς, τί λαλήσει ἐν ἡμῖν ὁ Θεός· λαλήσει γὰρ  εἰρήνην, καὶ φωτισμόν, καὶ ἴασιν ψυχικῶν συντριμμάτων.

Ἁμαρτημάτων ἀμαυρότητι, καθ'  ἑκάστην ἐκτυφλούμενος, ἀδυνατῶ κατανοεῖν, τὰ θαυμάσιά σου Κύριε· διό μου τῆς  καρδίας τοὺς ὀφθαλμούς, διάνοιξον Ἰησοῦ φωτοδότα.
<span color=red>Θεοτοκίον</span>
Τῶν οἰκτιρμῶν σου ταῖς ῥανίσιν,  Ἀειπάρθενε ἀμόλυντε, τοὺς μολυσμοὺς τοὺς ἐμπαθεῖς, τῆς καρδίας μου ἀπόπλυνον,  δακρύων ὀχετούς μοι, παρεκτικούς, καθάρσεως ψυχικῆς δωρουμένη.
<span color=red>Εἱρμὸς ἄλλος</span>
<span color=red>Τὸν πάλαι δροσίσαντα </span>
Τὸ πῦρ οὐ σβεσθήσεται, καὶ ὁ  σκώληξ φησὶν οὐ τελευτᾷ. Φοβοῦ τὴν ἀπείλησιν, ὦ ψυχή μου, θεραπεύουσα Χριστόν,  ἵνα εὕρῃς ἀπόλαυσιν, ἔνθα πάντων τῶν εὐφραινομένων, ἐστὶν ἡ κατοικία.

Τῇ καύσει πυρέττουσαν, τὴν ψυχήν  μου τῶν ἐπιθυμιῶν, ἀνάστησον δέομαι, δι' ἁφῆς σου, ὡς τὴν τοῦ Πέτρου πενθεράν,  ἵνα εὕρῃ δουλεῦσαί σοι, εὐαρέστως ἀνθομολογοῦσα, εἰς πάντας τοὺς αἰῶνας.
Εὐλογοῦμεν Πατέρα, Υἱόν, καὶ ἅγιον  Πνεῦμα
Ἀΐδιον ἄναρχον, τὸν Πατέρα  ὑμνήσωμεν πιστοί, Υἱὸν δὲ συνάναρχον, καὶ τὸ Πνεῦμα, συνεκλάμψαν ἐκ Πατρός,  Ὁμοούσια πρόσωπα, μιᾶς ὄντα τῆς παντοδυνάμου, ἀρχῆς καὶ ἐξουσίας.
<span color=red>Καὶ νῦν ... Θεοτοκίον</span>
Μαρία θεόκλητε, ἱλαστήριον ὄντως  τῶν πιστῶν· ἐκ σοῦ γὰρ ἡ ἄφεσις, παροχεύεται, τοῖς  πᾶσι δαψιλῶς, τὸν Υἱόν σου  καὶ Κύριον, μὴ ἐλλίπῃς εὐμενιζομένη ὑπέρ τῶν σὲ ὑμνούντων.
Δόξα σοι, ὁ Θεὸς ἡμῶν, δόξα σοι
Τὰ ὦτα διάνοιξον, τῆς ψυχῆς μου  κωφεύοντα Χριστέ, καὶ γλῶσσάν μου τράνωσον, ὡς τοῦ πάλαι μογγιλάλου καὶ κωφοῦ,  ἵνα ἐνωτιζόμενος τῶν φωνῶν σου, ψάλλω, καὶ τῇ  γλώττῃ, αἰνῶ σε εἰς αἰῶνας.
Αἰνοῦμεν, εὐλογοῦμεν, καὶ  προσκυνοῦμεν τὸν Κύριον
<span color=red>Ὁ Εἱρμὸς </span>
«Τὸν πάλαι δροσίσαντα, τῶν Ἑβραίων  τοὺς Παῖδας ἐν φλογί, καὶ φλέξαντα Κύριον, τοὺς Χαλδαίους παραδόξως ἐν αὐτῇ,  ἀνυμνήσωμεν λέγοντες· Εὐλογεῖτε, καὶ ὑπερυψοῦτε, εἰς πάντας τοὺς αἰῶνας».

<span color=red>ᾨδὴ θ'</span>
<span color=red>Σὲ τὴν ἀκατάφλεκτον </span>
Φλόγα τοῦ πυρὸς τοῦ ἀσβέστου, κατὰ  νοῦν κεκτημένοι, θερμοτάτῳ λογισμῷ τῆς μετανοίας, τῷ πυρὶ νῦν προσέλθωμεν, πάθη  φλογίζοντες.

Στόματος νηστεύοντος πάλαι,  πυρακτούμενος λόγος, ἐξελθὼν ζηλωτικῶς, κλονεῖ στοιχεῖα, τοῦτον ζήλου ψυχή, καὶ  καλῶς πολιτεύθητι.

Βῆμα τὸ φρικτὸν ἐννοοῦσα, παναθλία  ψυχή μου, τὰς πορείας σου ἀεί, πρὸς θελημάτων ἀποπλήρωσιν, τοῦ Λυτρωτοῦ  διευτρέπιζε.
<span color=red>Θεοτοκίον</span>
Τὴν ἐσκοτισμένην ψυχήν μου, ἡδονῶν  ἀμαυρώσει, φωταγώγησον Ἁγνή, ἡ φῶς τεκοῦσα, ἵνα φόβῳ καὶ πίστει, ἀεὶ μεγαλύνω  σε.
<span color=red>Ἄλλος</span>
<span color=red>Τὴν ὑπερφυῶς σαρκὶ </span>
Μέλος πᾶν ἡμῶν σαρκός,  παραστήσωμεν Χριστῷ, ὅπλα δικαιοσύνης, χεῖρας φησὶν αἴροντες Ὁσίας, χωρὶς ὀργῆς,  καὶ τῶν διαλογισμῶν.

Σὺ ποτὲ τοῖς  μαθηταῖς, ἐν τῷ  πλοίῳ ἐπιστάς, κατέπαυσας Χριστέ μου, μαινομένην θάλασσαν, κᾀμοῦ τὰς τρικυμίας,  κόπασον τῶν λογισμῶν.
<span color=red>Δόξα...</span>
Μίαν φύσιν προσκυνῶ, τρία πρόσωπα  ὑμνῶ ἕνα Θεὸν τῶν ὅλων τὸν Πατέρα καὶ Υἱόν, καὶ Πνεῦμα τὸ ἅγιον, τὴν ἀΐδιον  ἀρχήν.
<span color=red>Καὶ νῦν ... Θεοτοκίον</span>
Ἡ Ἁγνὴ παιδοποιεῖς, ἡ Παρθένος  γαλουχεῖς, πῶς ἐνταυτῷ τὰ δύο, παρθενεύεις τίκτουσα; Θεός ἐστιν ὁ δράσας, μὴ  ἐκζήτει μοι τό, Πῶς.
Δόξα σοι, ὁ Θεὸς ἡμῶν, δόξα σοι
Ἐκ λῃστείας με παθῶν, μιανθέντα  τὴν ψυχήν, θεράπευσον Χριστέ μου, χέων σου τὸ ἔλεος, ὡς τὸν περιπεσόντα, ὑπὸ  χεῖρας τῶν λῃστῶν.
<span color=red>Ὁ Εἱρμὸς </span>
«Τὴν ὑπερφυῶς σαρκί, συλλαβοῦσαν  ἐν γαστρί, τὸν ἐκ Πατρὸς ἀχρόνως, προεκλάμψαντα Λόγον, ἐν ὕμνοις ἀσιγήτοις,  μεγαλύνωμεν πιστοί».

<span color=red>Ἀπόστιχα τῶν Αἴνων</span>
<span color=red>Ἰδιόμελον Ἦχος βαρὺς</span>
Τὴν τετραυματισμένην μου ψυχήν,  καὶ τεταπεινωμένην, ἐπίσκεψαι Κύριε, ἰατρὲ τῶν νοσούντων, καὶ τῶν ἀπηλπισμένων  λιμὴν ἀχείμαστε· σὺ γὰρ εἶ ὁ ἐλθὼν Λυτρωτής τοῦ Κόσμου, ἐγεῖραι ἐκ φθορᾶς τὸν  παραπεσόντα, κᾀμὲ προσπίπτοντα ἀνάστησον, διὰ τὸ μέγα σου ἔλεος. (Δίς)
<span color=red>Μαρτυρικὸν</span>
Ἐν μέσῳ τοῦ σταδίου τῶν παρανόμων,  ἀγαλλόμενοι ἀνεβόων, οἱ Ἀθλοφόροι· Κύριε δόξα σοι.
<span color=red>Δόξα... Καὶ νῦν ...  Θεοτοκίον</span>
Ὑμνοῦμέν σε πανάχραντε Θεοτόκε,  καὶ δοξάζομεν, ὃν ἐκύησας Θεὸν Λόγον, κράζοντες· Δόξα σοι.

<span color=red>ΕΙΣ ΤΗΝ ΤΡΙΘΕΚΤΗΝ</span>
<span color=red> </span>
<span color=red>Τροπάριον τῆς  Προφητείας</span>
<span color=red>Ἦχος γ'</span>
Ἀντιλήπτωρ ἡμῶν ὁ Θεὸς Ἰακώβ, καὶ  ὑπερασπιστής ἐστιν, ἐν ἡμέρᾳ θλίψεως.

<span color=red>Δόξα... Καὶ νῦν ... Τὸ  αὐτὸ</span>
<span color=red> </span>
<span color=red>Προκείμενον  Ἦχος πλ.  β'  Ψαλμὸς πζ'</span>
Πτωχὸς ἐγώ εἰμι, καὶ ἐν κόποις ἐκ  νεότητός μου.
<span color=red>Στίχ.  Κύριε ὁ Θεὸς τῆς σωτηρίας μου,  ἡμέρας ἐκέκραξα.</span>

<span color=red>Προφητείας Ἡσαΐου τὸ  Ἀνάγνωσμα</span>
<span color=red>(Κεφ. Μ', 18-31)</span>
Τάδε λέγει Κύριος· Τίνι ὡμοιώσατε  τὸν Κύριον, καὶ τίνι ὁμοιώματι ὡμοιώσατε αὐτόν, μὴ εἰκόνα ἐποίησε τέκτων, ἢ  χρυσοχόος χωνεύσας χρυσίον, περιεχρύσωσεν αὐτόν, ὁμοίωμα κατεσκεύασεν αὐτόν;  Ξύλον γὰρ ἄσηπτον ἐκλέγεται τέκτων, καὶ σοφῶς ζητεῖ, πῶς στήσει εἰκόνα αὐτῷ, καὶ  ἵνα μὴ σαλεύηται, οὐ γνώσεσθε; οὐκ ἀκούσεσθε; οὐκ ἀνηγγέλη ἐξ ἀρχῆς ὑμῖν, οὐκ  ἔγνωτε τὰ θεμέλια τῆς γῆς; Ὁ κατέχων τὸν γῦρον τῆς γῆς, καὶ οἱ κατοικοῦντες ἐν  αὐτῇ, ὡς ἀκρίδες, ὁ στήσας ὡς καμάραν τόν οὐρανόν, καὶ διατείνας ὡς σκηνὴν  κατοικεῖν, ὁ διδοὺς ἄρχοντας ὡς οὐδὲν ἄρχειν, τὴν δὲ γῆν ὡς οὐδὲν ἐποίησεν· οὐ  γὰρ μὴ φυτεύσωσιν, οὐδὲ μὴ σπείρωσιν, οὐδὲ μὴ ῥιζωθῇ εἰς τὴν γῆν ἡ ῥίζα αὐτῶν.  Ἔπνευσεν ἐπ' αὐτούς, καὶ ἐξηράνθησαν, καὶ καταιγὶς ὡς φρύγανα λήψεται αὐτούς.  Νῦν   οὖν τίνι με ὡμοιώσατε, καὶ ὑψωθήσομαι; Εἶπεν ὁ Ἅγιος· Ἀναβλέψατε εἰς τὸ  ὕψος τοὺς ὀφθαλμοὺς ὑμῶν, καὶ ἴδετε τίς κατέδειξε ταῦτα πάντα,  ὁ ἐκφέρων κατ'  ἀριθμὸν τὸν κόσμον αὐτοῦ, πάντας ἐπ' ὀνόματι καλέσει ἀπὸ πολλῆς δόξης, καὶ ἐν  κράτει ἰσχύος αὐτοῦ οὐδέν σε ἔλαθε. Μὴ γὰρ εἴπῃς Ἰακώβ, καὶ τί ἐλάλησας Ἰσραήλ;  Ἀπεκρύβη ἡ ὁδός μου ἀπὸ τοῦ Θεοῦ, καὶ ὁ Θεός μου τὴν κρίσιν μου ἀφεῖλε, καὶ  ἀπέστη. Καὶ νῦν   οὐκ ἔγνως, εἰ μὴ ἤκουσας. Θεὸς αἰώνιος, Θεὸς ὁ κατασκευάσας τὰ  ἄκρα τῆς γῆς, οὐ πεινάσει, οὐδὲ κοπιάσει, οὐδέ ἐστι ἐξεύρεσις ἧς φρονήσεως  αὐτοῦ, διδοὺς τοῖς  πεινῶσιν ἰσχύν, καὶ τοῖς  μὴ ὀδυνωμένοις λύπην. Πεινάσουσι  γὰρ νεώτεροι, καὶ κοπιάσουσι νεανίσκοι, καὶ ἐκλεκτοὶ ἀνίσχυες ἔσονται, οἱ δὲ  ὑπομένοντες τὸν Θεόν, ἀλαλάξουσιν ἰσχύν.

<span color=red>Προκείμενον  Ἦχος πλ. β'  Ψαλμὸς πη'</span>
Ἐξομολογήσονται οἱ Οὐρανοὶ τὰ  θαυμάσιά σου.
<span color=red>Στίχ.  Τὰ ἐλέη σου, Κύριε, εἰς τὸν αἰῶνα  ᾄσομαι.</span>


</document>