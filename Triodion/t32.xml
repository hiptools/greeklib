<?xml version="1.0" encoding="UTF-8"?>
<document book="triod" part="" name="t32" title="Τῌ  ΑΥΤῌ ΚΥΡΙΑΚῌ ΕΣΠΕΡΑΣ">
ΔΕΥΤΕΡᾼ
<span color=red>Τῌ  ΑΥΤῌ ΚΥΡΙΑΚῌ ΕΣΠΕΡΑΣ</span>

<span color=red>ΕΙΣ  ΤΟ ΛΥΧΝΙΚΟΝ</span>

<span color=red>Μετὰ  τὸν Προοιμιακὸν Ψαλμόν,  ἄνευ  ἄλλης Στιχολογίας,   ψάλλομεν τό,   Κύριε ἐκέκραξα.  Και  ἱστῶμεν Στίχους ι' καὶ ψάλλομεν Στιχηρὰ κατανυκτικά, τὰ κατὰ τὸν τυχόντα Ἦχον,  δ' καί του Τριῳδίου, τὰ παρόντα προσόμοια, γ'. </span>
<span color=red>Ποίημα τοῦ κυρίου Ἰωσὴφ </span>
<span color=red>Ἦχος  β' Ἀγγελος μὲν τὸ Χαῖρε</span>
Ἐγκρατείᾳ τὴν  σάρκα, ταπεινῶσαι πάντες σπουδάσωμεν, τὸ θεῖον ὑπερχόμενοι στάδιον, τῆς ἀμώμου  Νηστείας, καὶ εὐχαῖς καὶ δάκρυσι, Κύριον τὸν σῴζοντα ἡμᾶς ἐκζητήσωμεν, καὶ λήθην  τῆς κακίας παντελῆ ποιήσωμεν βοῶντες. Ἡμάρτομέν σοι, σῶσον, ὡς πάλαι Νινευΐτας,  Χριστὲ Βασιλεῦ, καὶ κοινωνοὺς ἡμᾶς, οὐρανίου Βασιλείας ποίησον εὔσπλαγχνε.

Ἐμαυτὸν ἀπελπίζω, ἐννοῶν τὰ  ἔργα μου Κύριε, τὰ πάσης  τιμωρίας ἐπάξια· ἰδοὺ γὰρ παραβλέψας, τὰ σεπτά  σου Σῶτερ ἐντάλματα, ἀσώτως  μου τὸν βίον ἠνάλωσα· διὸ καθικετεύω, μετανοίας  ὄμβροις με καθάρας, νηστείᾳ  καὶ δεήσει, ὡς μόνος  Ἐλεήμων ἐκλάμπρυνον, καὶ μὴ  βδελύξῃ με Εὐεργέτα τῶν ἁπάντων, καὶ  Ὑπεράγαθε.
<span color=red>Ἕτερον Τοῦ κυρίου Θεοδώρου </span>
<span color=red>Ἦχος  β' Τῶν ὑπὲρ νοῦν δωρεῶν</span>
Τὸν τῆς Νηστείας  καιρόν, φαιδρῶς ἀπαρξώμεθα, πρὸς ἀγῶνας πνευματικοὺς ἑαυτοὺς ὑποβάλλοντες,  ἁγνίσωμεν τὴν ψυχήν, τὴν σάρκα καθάρωμεν, νηστεύσωμεν ὥσπερ ἐν τοῖς βρώμασιν ἐκ  παντὸς πάθους, τὰς ἀρετὰς τρυφῶντες τοῦ Πνεύματος, ἐν αἷς διατελοῦντες πόθῳ,  ἀξιωθείημεν πάντες, κατιδεῖν τὸ πάνσεπτον Πάθος Χριστοῦ τοῦ Θεοῦ, καὶ τὸ ἅγιον  Πάσχα, πνευματικῶς ἐναγαλλιώμενοι.

<span color=red>Καὶ  τοῦ Μηναίου, προσόμοια γ' </span>
<span color=red>Δόξα... Καὶ νῦν... Θεοτοκίον</span>
Εἴσοδος μετὰ τοῦ  θυμιατοῦ, ἥτις γίνεται ἐν πάσαις ταῖς Κυριακαῖς τῆς ἁγίας Τεσσαρακοστῆς εἰς τὸ  Λυχνικόν, διὰ τὰ μεγάλα Προκείμενα. Μετὰ τό, Φῶς ἱλαρόν.

<span color=red>Προκείμενον Ἦχος πλ. δ'</span>
Μὴ ἀποστρέψῃς τὸ  πρόσωπόν σου ἀπὸ τοῦ παιδός σου, ὅτι θλίβομαι, ταχὺ ἐπάκουσόν μου, πρόσχες τῇ  ψυχῇ μου, καὶ λύτρωσαι αὐτήν.
<span color=red>Στίχ.  Ἡ  σωτηρία σου ὁ Θεὸς ἀντιλάβοιτό μου.</span>
<span color=red>Στίχ.   Ἰδέτωσαν πτωχοί, καὶ εὐφρανθήτωσαν.</span>
<span color=red>Καὶ  πάλιν γεγονωτέρᾳ φωνῇ</span>
Μὴ ἀποστρέψῃς τὸ  πρόσωπόν σου ἀπὸ τοῦ παιδός σου, ὅτι θλίβομαι, ταχὺ ἐπάκουσόν μου, πρόσχες τῇ  ψυχῇ μου, καὶ λύτρωσαι αὐτήν.

<span color=red>Ἡ  ἐκτενής,  τό,   Καταξίωσον Κύριε,   Μετάνοιαι γ',  καὶ  αἱ Αἰτήσεις παρὰ τοῦ Ἱερέως.</span>
<span color=red> </span>
<span color=red>Εἰς  δὲ τὰ Ἀπόστιχα,  τὸ  παρὸν Ἰδιόμελον.</span>
<span color=red>Ἦχος  δ'</span>
Ἔλαμψεν ἡ χάρις  σου Κύριε, ἔλαμψεν ὁ φωτισμὸς τῶν ψυχῶν ἡμῶν· ἰδοὺ καιρὸς εὐπρόσδεκτος· ἰδοὺ  καιρὸς μετανοίας, ἀποθώμεθα τὰ ἔργα τοῦ σκότους, καὶ ἐνδυσώμεθα τὰ ὅπλα τοῦ  φωτός, ὅπως διαπλεύσαντες τὸ τῆς Νηστείας μέγα πέλαγος, εἰς τὴν τριήμερον  Ἀνάστασιν καταντήσωμεν, τοῦ Κυρίου καὶ Σωτῆρος ἡμῶν Ἰησοῦ Χριστοῦ, τοῦ σώζοντος  τὰς ψυχὰς ἡμῶν.

<span color=red>Στίχ.   Πρὸς σὲ ἦρα τοὺς ὀφθαλμούς μου, τὸν κατοικοῦντα ἐν τῷ οὐρανῷ. Ἰδού, ὡς ὀφθαλμοὶ  δούλων εἰς χεῖρας τῶν κυρίων αὐτῶν, ὡς ὀφθαλμοὶ παιδίσκης εἰς χεῖρας τῆς κυρίας  αὐτῆς, οὕτως οἱ ὀφθαλμοὶ ἡμῶν πρὸς Κύριον τὸν Θεὸν ἡμῶν, ἕως οὗ οἰκτειρῆσαι  ἡμᾶς.</span>
<span color=red> </span>
<span color=red>Καὶ  πάλιν τὸ αὐτὸ Ἰδιόμελον </span>
<span color=red>Στίχ.   Ἐλέησον ἡμᾶς, Κύριε, ἐλέησον ἡμᾶς, ὅτι ἐπὶ πολὺ ἐπλήσθημεν ἐξουδενώσεως, ἐπὶ  πλεῖον ἐπλήσθη ἡ ψυχὴ ἡμῶν, τὸ ὄνειδος τοῖς εὐθηνοῦσι, καὶ ἡ ἐξουδένωσις τοῖς  ὑπερηφάνοις.</span>
<span color=red>Μαρτυρικὸν</span>
Ὁ ἐνδοξαζόμενος,  ἐν ταῖς μνείαις τῶν Ἁγίων σου Χριστὲ ὁ Θεός, ὑπ' αὐτῶν δυσωπούμενος, κατάπεμψον  ἡμῖν τὸ μέγα ἔλεος.
<span color=red>Δόξα... Καὶ νῦν... Θεοτοκίον</span>
<span color=red>Ἦχος  ὁ αὐτὸς</span>
<span color=red>Ὡς  γενναῖον ἐν Μάρτυσιν</span>
Τῶν Ἀγγέλων αἱ  τάξεις σε, Θεομῆτορ δοξάζουσι· τὸν Θεὸν γὰρ Πάναγνε ἀπεκύησας, τὸν σὺν Πατρὶ καὶ  τῷ Πνεύματι, ἀεὶ συνυπάρχοντα, καὶ Ἀγγέλων στρατιάς, ἐκ μὴ ὄντος βουλήματι,  ὑποστήσαντα, ὃν ἱκέτευε σῶσαι καὶ φωτίσαι, τὰς ψυχὰς τῶν ὀρθοδόξως, σὲ  ἀνυμνούντων Πανάχραντε.

<span color=red>Νῦν  ἀπολύεις. Καὶ μετὰ τὸ Τρισάγιον, ψάλλομεν τὰ Τροπάρια ταῦτα, ποιοῦντες καὶ ἀνὰ  μίαν μετάνοιαν εἰς ἕκαστον αὐτῶν, πλὴν τοῦ τελευταίου, ὅπερ λέγεται ἄνευ μέλους.</span>

<span color=red>Ἦχος  πλ. α'</span>
Θεοτόκε Παρθένε,  Χαῖρε κεχαριτωμένη Μαρία, ὁ Κύριος μετὰ σοῦ, εὐλογημένη, σὺ ἐν γυναιξί, καὶ  εὐλογημένος ὁ καρπὸς τῆς κοιλίας σου, ὅτι Σωτῆρα ἔτεκες τῶν ψυχῶν ἡμῶν.

Βαπτιστὰ τοῦ  Χριστοῦ, πάντων  ἡμῶν μνήσθητι, ἵνα  ῥυσθῶμεν τῶν ἀνομιῶν ἡμῶν· σοὶ γὰρ ἐδόθη χάρις πρεσβεύειν ὑπὲρ ἡμῶν.
<span color=red>Δόξα...</span>
Ἱκετεύσατε ὑπὲρ  ἡμῶν, ἅγιοι Ἀπόστολοι, καὶ Ἅγιοι πάντες, ἵνα ῥυσθῶμεν κινδύνων καὶ θλίψεων· ὑμᾶς  γὰρ θερμοὺς προστάτας, πρὸς τὸν Σωτῆρα κεκτήμεθα.
<span color=red>Καὶ  νῦν... Θεοτοκίον</span>
Ὑπὸ τὴν σὴν  εὐσπλαγχνίαν, καταφεύγομεν, Θεοτόκε, τὰς ἡμῶν ἱκεσίας, μὴ παρίδῃς ἐν περιστάσει,  ἀλλ' ἐκ κινδύνων λύτρωσαι ἡμᾶς, μόνη Ἁγνή, μόνη εὐλογημένη.

<span color=red>Τό,   Κύριε ἐλέησον,  μ'   πραείᾳ φωνῇ</span>
<span color=red> </span>
<span color=red>Ὁ  Ἱερεύς. Ὁ ὢν εὐλογητὸς Χριστὸς Ὁ Θεὸς ἡμῶν...</span>
<span color=red> </span>
<span color=red>Καὶ  ἡμεῖς στερεοῦμεν τοὺς Βασιλεῖς, λέγοντες·</span>
Ἐπουράνιε  Βασιλεῦ, τοὺς πιστοὺς Βασιλεῖς ἡμῶν στερέωσον, τὴν Πίστιν στήριξον, τὰ ἔθνη  πράϋνον, τὸν κόσμον εἰρήνευσον, τὴν ἁγίαν Μονὴν ταύτην καλῶς διαφύλαξον, τοὺς  προαπελθόντας πατέρας καὶ ἀδελφοὺς ἡμῶν ἐν σκηναῖς Δικαίων τάξον, καὶ ἡμᾶς ἐν  μετανοίᾳ καὶ ἐξομολογήσει παράλαβε, ὡς ἀγαθὸς καὶ φιλάνθρωπος.

<span color=red>Καὶ  ποιοῦμεν τὰς τρεῖς μεγάλας μετανοίας,   λέγοντες μυστικῶς ἐν ἑκάστῃ μετανοίᾳ ἀνὰ ἕνα Στίχον τῆς ἑπομένης Εὐχῆς τοῦ ἁγίου  Ἐφραίμ.</span>

Κύριε καὶ  Δέσποτα τῆς ζωῆς μου, πνεῦμα  ἀργίας,  περιεργίας, φιλαρχίας, καὶ  ἀργολογίας, μή μοι  δῷς. Πνεῦμα δὲ  σωφροσύνης, ταπεινοφροσύνης, ὑπομονῆς, καὶ ἀγάπης χάρισαί μοι τῷ σῷ δούλῳ. Ναὶ,  Κύριε Βασιλεῦ, δώρησαί μοι τοῦ ὁρᾷν τὰ ἐμὰ πταίσματα, καὶ μὴ κατακρίνειν τὸν  ἀδελφόν μου, ὅτι εὐλογητὸς εἶ εἰς τοὺς αἰῶνας τῶν αἰώνων. Ἀμήν.

<span color=red>Εἶτα  ἀσπαζόμεθα τὰς ἁγίας Εἰκόνας ἐν τοῖς στασιδίοις ἡμῶν,  ὡς  συνήθως,  καὶ  λέγει ὁ Προεστώς,  τό,  Δόξα  σοι ὁ Θεός,  ἡ  ἐλπὶς ἡμῶν,  δόξα  σοι...  Ἡ  Εὐχὴ ὑπὸ τοῦ Ἱερέως, καὶ Ἀπόλυσις.</span>
<span color=red> </span>
<span color=red>Τῌ  ΔΕΥΤΕΡᾼ ΤΗΣ Α' ΕΒΔΟΜΑΔΟΣ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ  τὴν β' Στιχολογίαν </span>
<span color=red>Κάθισμα Ἦχος β'</span>
<span color=red>Εὐσπλαγχνίας ὑπάρχουσα</span>
Τῆς Νηστείας τῇ  θείᾳ ἀπαρχῇ, κατάνυξιν κτησώμεθα ψυχῆς, ἐκβοῶντες· Δέσποτα Χριστέ, τὴν προσευχὴν  ἡμῶν δέξαι, ἐκλεκτὸν ὥσπερ θυμίαμα, καὶ ῥῦσαι δεόμεθα δυσώδους φθορᾶς ἡμᾶς, καὶ  κολάσεως φρικτῆς, ὁ μόνος ὑπάρχων εὐδιάλλακτος.

<span color=red>Δόξα...  τὸ  αὐτὸ</span>

<span color=red>Καὶ  νῦν...   Σταυροθεοτοκίον</span>
Εὐσπλαγχνίας  ὑπάρχουσα πηγή, συμπαθείας ἀξίωσον ἡμᾶς, Θεοτόκε, βλέψον εἰς λαὸν τὸν  ἁμαρτήσαντα, δεῖξον ὡς ἀεὶ τὴν δυναστείαν σου· εἰς σὲ γὰρ ἐλπίζοντες, τὸ Χαῖρε  βοῶμέν σοι, ὡς ποτὲ ὁ Γαβριήλ, ὁ τῶν Ἀσωμάτων Ἀρχιστράτηγος.

<span color=red>    Μετὰ  τὴν γ' Στιχολογίαν </span>
<span color=red>Κάθισμα Ἦχος β'</span>
<span color=red>Τὴν  ἄχραντον Εἰκόνα σου</span>
Τὴν πάνσεπτον  ἐγκράτειαν, ἐναρξώμεθα φαιδρῶς, ἀκτῖνας ἀπολάμποντες, τῶν ἁγίων ἐντολῶν, Χριστοῦ  τοῦ Θεοῦ ἡμῶν, ἀγάπης τὴν λαμπρότητα, προσευχῆς τὴν ἀστραπήν, ἁγνείας  καθαρότητα, εὐανδρείας τὴν ἰσχύν, ὅπως λαμπροφόροι προφθάσωμεν, εἰς τὴν ἁγίαν  καὶ τριήμερον Ἀνάστασιν, τὴν καταλάμπουσαν ἀφθαρσίαν τῷ κόσμῳ.

<span color=red>Δόξα...  τὸ  αὐτὸ</span>

<span color=red>Καὶ  νῦν...   Θεοτοκίον</span>
Τὴν ἄμαχον  πρεσβείαν σου, κεκτημένος ἐν δεινοῖς, λυτροῦμαι τῶν θλιβόντων με, παρ' ἐλπίδα  θαυμαστῶς, ὦ Μῆτερ Θεοῦ ἡμῶν· προφθάνεις γὰρ σὺ πάντοτε, τοῖς αἰτοῦσί σε πιστῶς,  τὸν ζόφον ἐκδιώκουσα, τῶν πολλῶν ἁμαρτιῶν. Ὅθεν εὐχαρίστως βοῶμέν σοι· Δέξαι  Δέσποινα, βραχέα χαριστήρια, ἀνθ' ὧν ὑπάρχεις μοι ἐν πᾶσι βοήθεια.

<span color=red>ᾨδὴ  α'  Ἦχος  β'</span>
<span color=red>Δεῦτε λαοὶ</span>
Πῶς τὴν ἐμήν,  νῦν ἀποκλαύσομαι ἔκπτωσιν, ποίαν ἀρχὴν ποιήσομαι, τῆς σωτηρίας μου, ὁ ἀσώτως  βιώσας; Οἰκτίρμον οἷς περ οἶδας, κρίμασι, σῶσόν με.

Ἴδε καιρός, ἴδε ἡμέρα  σωτήριος, ἡ τῆς  Νηστείας εἴσοδος, ψυχὴ  γρηγόρησον, καὶ παθῶν  τὰς εἰσόδους,  ἀπόκλεισον Κυρίῳ,  ἐνατενίζουσα.

Ἁμαρτιῶν, ἡ  τρικυμία χειμάζουσα, ἐπὶ βυθὸν  καθέλκει με τῆς ἀπογνώσεως, ἀλλὰ σοῦ  τῷ πελάγει, προστρέχω  τοῦ ἐλέους. Σῶσόν με  Κύριε.

Μόνος ἐγώ, τῇ  ἁμαρτίᾳ δεδούλωμαι, μόνος ἐγὼ  τοῖς πάθεσι, θύραν  ἠνέῳξα,  εὐδιάλλακτε Λόγε,  ἐπίστρεψόν με, σῶσον, τῇ  εὐσπλαγχνίᾳ σου.
<span color=red>Θεοτοκίον</span>
Ἡ τὴν πηγήν, τῆς  ἀπαθείας κυήσασα, τραυματισθέντα πάθεσι, Κόρη θεράπευσον, καὶ πυρὸς αἰωνίου,  ἐξάρπασόν με μόνη, θεοχαρίτωτε.
<span color=red>Ἕτερος</span>
<span color=red>Εἱρμὸς ὁ αὐτὸς</span>
Δεῦτε λαοί, σήμερον  ὑποδεξώμεθα, τῶν  Νηστειῶν τὸ χάρισμα, ὡς  θεοδώρητον, καιρὸν  τῆς μετανοίας, ἐν ταύτῃ  τὸν Σωτῆρα,  ἱλεωσόμεθα.

Ἔφθασε νῦν, εἰσῆκται  ὁ τῶν ἀγώνων καιρός, τὸ τῆς  Νηστείας στάδιον, προθύμως  ἅπαντες,  ἀπαρξώμεθα ταύτης, τὰς  ἀρετὰς Κυρίῳ, ὡς δῶρα  φέροντες.
<span color=red>Δόξα...</span>
Μονὰς ἁπλή,  τρίφωτε ἀρχικωτάτη Ἑνάς, πανσθενεστάτη πάνζωε, Θεὲ καὶ Κύριε, Πατὴρ ὁ  παντοκράτωρ, ὁ Υἱὸς καὶ τὸ Πνεῦμα, σῷζε τοὺς σέβοντάς σε.
<span color=red>Καὶ  νῦν... Θεοτοκίον</span>
Τὸ τοῦ Θεοῦ,  ἅγιον ὄρος ὑμνήσωμεν, Μαρίαν τὴν ἀμίαντον, ἐξ ἧς ἀνέτειλεν, ὁ τῆς δικαιοσύνης,  Ἥλιος τοῖς ἐν σκότει, Χριστὸς ἡ πάντων ζωή.
Δόξα σοι, ὁ Θεὸς  ἡμῶν, δόξα σοι
Ἅρμα πυρός,  ἔλαβεν Ἠλίαν τὸν θαυμαστὸν νηστείᾳ ὁπλισάμενον. Μωσῆν ἀνέδειξε θεατὴν τῶν  ἀρρήτων, καὶ ἡμεῖς ταύτην ἑλόντες, ὀψόμεθα τὸν Χριστόν.
Δόξα σοι, ὁ Θεὸς  ἡμῶν, δόξα σοι
Βρῶσιν Ἀδάμ,  ἔφαγε, καὶ Παραδείσου αὐτόν, ἡ ἀκρασία ἔξωσεν, ἡμᾶς δὲ Κύριε, ἡ Νηστεία λαβοῦσα,  ἀξίους μετανοίας, δείξει φιλάνθρωπε.
<span color=red>Ὁ  Εἱρμὸς</span>
Δεῦτε λαοί,  ᾄσωμεν ἇσμα Χριστῷ τῷ Θεῷ, τῷ διελόντι θάλασσαν, καὶ ὁδηγήσαντι, τὸν λαὸν ὃν  ἀνῆκε, δουλείας Αἰγυπτίων, ὅτι δεδόξασται.

<span color=red>ᾨδὴ  η'</span>
<span color=red>Τὸν  ἐν καμίνῳ τοῦ πυρὸς</span>
Πυρποληθέντα  ἡδοναῖς, καὶ ψυχῆς τὸ ὀπτικὸν ἀμαυρωθέντα, τῷ πυρὶ τοῦ σοῦ φόβου, ἀνακαινίσας  Χριστέ, φωτί με σωτηρίας αὔγασον, ἵνα σε δοξάζω, εἰς πάντας τούς αἰῶνας.

Κόρον μισήσασα  παθῶν, ἑστιάθητι  καλῶν τῇ καρυκείᾳ, καὶ  ἡδύνθητι μᾶλλον, τῇ ἐκ  νηστείας τρυφῇ, πικρίας  ἡδονῶν ἐκκλίνουσα, ταπεινὴ  ψυχή μου, καὶ ζῆθι  εἰς αἰῶνας.

Πεπωρωμένος τὴν  ψυχήν, καὶ τῇ  μέθῃ τῶν παθῶν ἐσκοτισμένος, οὐδαμῶς  ἀτενίζω, πρὸς σὲ  τὸν μόνον Θεόν· διό με οἴκτειρον καὶ φώτισον, καὶ τῆς  μετανοίας ὑπάνοιξόν μοι πύλας.
<span color=red>Θεοτοκίον</span>
Ἡ οὐρανώσασα  ἡμῶν, τὴν γεώδη καὶ φθαρτὴν Ἁγνὴ οὐσίαν, τῇ θερμῇ σου πρεσβείᾳ, κατευθυνθῆναι  ἡμῶν, ἐντεύξεις καὶ δεήσεις ποίησον, πρὸς τὸν σὸν καὶ πάντων, Θεὸν καὶ Βασιλέα.
<span color=red>Εἱρμὸς ἄλλος</span>
<span color=red>Τὸν  πάλαι δροσίσαντα</span>
Φαιδρῶς  εἰσδεξώμεθα, τῆς Νηστείας τὴν εἴσοδον πιστοί, καὶ μὴ σκυθρωπάσωμεν, ἀλλὰ νίψωμεν  τὰ πρόσωπα ἡμῶν, ἀπαθείας τῷ ὕδατι, εὐλογοῦντες, καὶ ὑπερυψοῦντες, Χριστὸν εἰς  τοὺς αἰῶνας.

Ἐλαίῳ ἀλείψαντες,  συμπαθείας ψυχῆς τὴν κεφαλήν, μὴ  βαττολογήσωμεν, τῷ Πατρὶ  ἡμῶν τῷ ἐν τοῖς  οὐρανοῖς, προσευχὰς  ἀναπέμποντες,  εὐλογοῦντες, καὶ  ὑπερυψοῦντες, αὐτὸν εἰς  τοὺς αἰῶνας.
Εὐλογοῦμεν  Πατέρα, Υἱόν, καὶ ἅγιον Πνεῦμα
Ἀΐδιον ἄναρχον,  τὸν Πατέρα ὑμνήσωμεν πιστοί, Υἱὸν δὲ συνάναρχον, καὶ Πνεῦμα συνεκλάμψαν ἐκ  Πατρός, Ὁμοούσια Πρόσωπα, μιᾶς ὄντα, τῆς παντοδυνάμου, ἀρχῆς καὶ ἐξουσίας.
<span color=red>Καὶ  νῦν... Θεοτοκίον</span>
Μαρία θεόκλητε,  ἱλαστήριον ὄντως τῶν πιστῶν· ἐκ σοῦ γὰρ ἡ ἄφεσις, παροχεύεται τοῖς πᾶσι δαψιλῶς,  τὸν Υἱόν σου καὶ Κύριον, μὴ ἐλλίπῃς, εὐμενιζομένη, ὑπέρ τῶν σὲ ὑμνούντων.
Δόξα σοι ὁ Θεὸς  ἡμῶν, δόξα σοι
Νηστεύσας ὁ  Κύριος, τεσσαράκοντα μέτρον ἡμερῶν, τὰς νῦν ἀφιέρωσε, καὶ ἡγίασεν ἡμέρας  ἀδελφοί, ἐν αἷς φθάσαντες κράζομεν· Εὐλογεῖτε, καὶ ὑπερυψοῦτε, Χριστόν εἰς τοὺς  αἰῶνας.
Αἰνοῦμεν,  εὐλογοῦμεν, καὶ προσκυνοῦμεν...
<span color=red>Ὁ  Εἱρμὸς</span>
«Τὸν πάλαι  δροσίσαντα, τῶν Ἑβραίων τοὺς Παῖδας ἐν φλογί, καὶ φλέξαντα Κύριον, τοὺς  Χαλδαίους παραδόξως ἐν αὐτῇ, ἀνυμνήσωμεν λέγοντες· Εὐλογεῖτε, καὶ ὑπερυψοῦτε,  εἰς πάντας τοὺς αἰῶνας».

<span color=red>ᾨδὴ  θ'</span>
<span color=red>Τὸν  ἐκ Θεοῦ Θεὸν Λόγον</span>
Ἡ τῆς Νηστείας  ἡμέρα, ἀποχὴ ἁμαρτίας, γενέσθω σοι ψυχή, καὶ πρὸς Θεὸν νεῦσις ὁμοῦ καὶ  οἰκείωσις, ὅπως φύγῃς κακίας τὰ βάραθρα, καὶ μόνας τὰς ὁδούς, τάς φερούσας  ποθήσῃς, πρὸς τὴν ἐκεῖ κατάπαυσιν.

Καὶ λογισμοῖς  ὀλισθήσας, καὶ σαρκὶ  πλημμελήσας, ὀδύρομαι  καὶ στένω καὶ βοῶ· Σῶσόν με Κύριε, σῶσόν με, ἀνεξίκακε  μόνε, καὶ μὴ  καταδικάσῃς με εἰς πῦρ, τῆς  γεέννης ἐκείνης, τὸν  καταδίκης ἄξιον.

Τὸν φωτεινὸν τῆς  Νηστείας,  ἐνδυθέντες χιτῶνα, κραιπάλης  σκοτεινὸν καὶ δυσαχθές,  ἀποδυσώμεθα ἔνδυμα, καὶ  φαιδροὶ γεγονότες, ταῖς  θείαις ἀρεταῖς τὰ φωταυγῆ, τοῦ  Σωτῆρος ἐν πίστει, ὀψόμεθα  παθήματα.
<span color=red>Θεοτοκίον</span>
Ἐξασθενήσασαν  πάσαις, προσβολαῖς τῶν κακίστων, δαιμόνων τὴν ἀθλίαν μου ψυχήν, ἴασαι ἄχραντε  Δέσποινα, ἰατρὸν τετοκυῖα, Χριστὸν τὴν ἀπολύτρωσιν ἡμῶν, τῶν εἰδότων σε Κόρην,  Παρθένον ἀδιάφθορον.
<span color=red>Εἱρμὸς ἄλλος</span>
<span color=red>Τὴν  ὑπερφυῶς σαρκὶ</span>
Νῦν ἐπέστη ὁ  καιρός, τῶν ἁγίων Νηστειῶν, ἐναρξώμεθα ταύτης, ἐν καλαῖς ἀναστροφαῖς· εἰς  κρίσεις γὰρ καὶ μάχας, μὴ νηστεύετε φησίν.

Ἐν τῷ ὄρει τῷ Χωρήβ, τῇ  νηστείᾳ καθαρθείς, εἶδε Θεὸν  Ἠλίας,  καθαρθῶμεν καὶ ἡμεῖς, νηστείᾳ  τὴν καρδίαν, καὶ  ὀψόμεθα Χριστόν.
<span color=red>Δόξα...</span>
Μίαν φύσιν  προσκυνῶ, τρία Πρόσωπα ὑμνῶ, ἕνα Θεὸν τῶν ὅλων, τὸν Πατέρα καὶ Υἱὸν καὶ τὸ ἅγιον  Πνεῦμα, τὴν ἀΐδιον ἀρχήν.
<span color=red>Καὶ  νῦν... Θεοτοκίον</span>
Ἡ Ἁγνὴ  παιδοποιεῖς, ἡ Παρθένος γαλουχεῖς, πῶς ἐν ταὐτῷ τὰ δύο, παρθενεύεις τίκτουσα;  Θεός ἐστιν ὁ δράσας, μὴ ἐκζήτει μοι τὸ πῶς.
Δόξα σοι, ὁ Θεὸς  ἡμῶν, δόξα σοι
Ἡμέρα μία μὲν  φησί, βίος ὅλος γηγενῶν, τοῖς κάμνουσιν ἐκ πόθου, τεσσαράκοντα εἰσίν, ἡμέραι τῆς  Νηστείας, ἃς τελέσωμεν φαιδρῶς.
<span color=red>Ὁ  Εἱρμὸς</span>
«Τὴν ὑπερφυῶς  σαρκί, συλλαβοῦσαν ἐν γαστρί, τὸν ἐκ Πατρὸς ἀχρόνως, προεκλάμψαντα Λόγον, ἐν  ὕμνοις ἀσιγήτοις, μεγαλύνομεν πιστοί».

<span color=red>Ἀπόστικα</span>
<span color=red>Ἦχος  πλ. α'</span>
Ἐλήλυθεν ἡ  Νηστεία, ἡ μήτηρ τῆς σωφροσύνης, ἡ κατήγορος τῆς ἁμαρτίας, καὶ συνήγορος τῆς  μετανοίας, ἡ πολιτεία τῶν Ἀγγέλων, καὶ σωτηρία τῶν ἀνθρώπων, οἱ πιστοὶ  ἀνακράξωμεν· ὁ Θεὸς ἐλέησον ἡμᾶς. (Δίς)
<span color=red>Μαρτυρικὸν</span>
Εὐλογημένος ὁ  στρατός, τοῦ Βασιλέως τῶν οὐρανῶν· εἰ γὰρ καὶ γηγενεῖς ὑπῆρχον οἱ Ἀθλοφόροι,  ἀλλὰ ἀγγελικὴν ἀξίαν ἔσπευδον φθάσαι, τῶν σωμάτων καταφρονήσαντες, καὶ διὰ τῶν  παθημάτων, τῆς τῶν Ἀσωμάτων ἀξιωθέντες τιμῆς. Εὐχαῖς αὐτῶν Κύριε, σῶσον τὰς  ψυχὰς ἡμῶν.
<span color=red>Δόξα... Καὶ νῦν... Θεοτοκίον</span>
Σὲ τὴν τοῦ Θεοῦ  Μητέρα καὶ Παρθένον ἁγνήν, καὶ τῶν Χερουβὶμ ἁγιωτέραν, ἐν φωναῖς ᾀσμάτων  μεγαλύνομεν, ὅτι ψυχῇ καὶ σώματι, Θεοτόκον ὁμολογοῦμεν, ὡς κυρίως γεννήσασαν,  Θεὸν σεσαρκωμένον· πρέσβευε Πάναγνε, ὑπὲρ τῶν ψυχῶν ἡμῶν.

<span color=red>Τροπάριον τῆς Προφητείας</span>
<span color=red>Ἦχος  πλ. α'</span>
Κύριε, Κύριε, ὃν  πάντα φρίσσει καὶ τρέμει, ἀπὸ προσώπου τῆς δυνάμεώς σου, σοὶ προσπίπτομεν  Ἀθάνατε, σοῦ δεόμεθα Ἅγιε. Σῶσον τὰς ψυχὰς ἡμῶν, πρεσβείαις τῶν Ἁγίων σου.

<span color=red>Δόξα... Καὶ νῦν... Πάλιν τὸ αὐτὸ</span>
<span color=red> </span>
<span color=red>Προκείμενον  Ἦχος  δ'   Ψαλμὸς α'</span>
Γινώσκει Κύριος  ὁδὸν δικαίων, καὶ ὁδὸς ἀσεβῶν ἀπολεῖται.
<span color=red>Στίχ.   Μακάριος ἀνήρ, ὃς οὐκ ἐπορεύθη ἐν βουλῇ ἀσεβῶν.</span>

<span color=red>Προφητείας Ἡσαΐου τὸ Ἀνάγνωσμα</span>
<span color=red>(Κεφ. Α', 1-20)</span>
Ὅρασις, ἣν εἶδεν  Ἡσαΐας, υἱὸς Ἀμώς, ἣν εἶδε κατὰ τῆς Ἰουδαίας, καὶ κατὰ Ἱερουσαλήμ, ἐν βασιλείᾳ  Ὀζίου, καὶ Ἰωάθαμ, καὶ Ἄχαζ, καὶ Ἐζεκίου, οἳ ἐβασίλευσαν τῆς Ἰουδαίας. Ἄκουε  οὐρανέ, καὶ ἐνωτίζου γῆ, ὅτι Κύριος ἐλάλησεν. Υἱοὺς ἐγέννησα καὶ ὕψωσα, αὐτοὶ δέ  με ἠθέτησαν. Ἔγνω βοῦς τὸν κτησάμενον, καὶ ὄνος τήν φάτνην τοῦ κυρίου αὐτοῦ.  Ἰσραὴλ δέ με οὐκ ἔγνω, καὶ ὁ λαός μου οὐ συνῆκεν. Οὐαί, ἔθνος ἁμαρτωλόν, λαὸς  πλήρης ἁμαρτιῶν, σπέρμα πονηρόν, υἱοὶ ἄνομοι! ἐγκατελίπατε τὸν Κύριον, καὶ  παρωργίσατε τὸν Ἅγιον τοῦ Ἰσραήλ. τί ἔτι πληγεῖτε, προστιθέντες ἀνομίαν, πᾶσα  κεφαλὴ εἰς πόνον, καὶ πᾶσα καρδία εἰς λύπην, ἀπὸ ποδῶν ἕως κεφαλῆς, οὐκ ἔστιν ἐν  αὐτῷ ὁλοκληρίᾳ, οὔτε τραῦμα, οὔτε μώλωψ, οὔτε πληγὴ φλεγμαίνουσα, οὐκ ἔστι  μάλαγμα ἐπιθεῖναι, οὔτε ἔλαιον, οὔτε καταδέσμους. Ἡ γῆ ὑμῶν ἔρημος, αἱ πόλεις  ὑμῶν πυρίκαυστοι, τὴν χώραν ὑμῶν, ἐνώπιον ὑμῶν ἀλλότριοι κατεσθίουσιν αὐτήν, καὶ  ἠρήμωται, κατεστραμμένη ὑπὸ λαῶν ἀλλοτρίων. Ἐγκαταλειφθήσεται ἡ θυγάτηρ Σιών, ὡς  σκηνὴ ἐν ἀμπελῶνι, καὶ ὡς ὀπωροφυλάκιον ἐν σικυηράτῳ, ὡς πόλις πολιορκουμένη.  Καὶ εἰ μὴ Κύριος Σαβαὼθ ἐγκατέλιπεν ἡμῖν σπέρμα, ὡς Σόδομα ἂν ἐγεννήθημεν, καὶ  ὡς Γόμορρα ἂν ὡμοιώθημεν. Ἀκούσατε λόγον Κυρίου, ἄρχοντες Σοδόμων, προσέχετε  νόμον Θεοῦ, λαὸς Γομόρρας. Τί μοι πλῆθος τῶν θυσιῶν ὑμῶν, λέγει Κύριος, πλήρης  εἰμὶ ὁλοκαυτωμάτων κριῶν, καὶ στέαρ ἀρνῶν, καὶ αἷμα ταύρων, καὶ τράγων οὐ  βούλομαι, ουδ' ἂν ἔρχησθε ὀφθῆναί μοι· τίς γὰρ ἐξεζήτησε ταῦτα ἐκ τῶν χειρῶν  ὑμῶν, πατεῖν τὴν αὐλήν μου, οὐ προσθήσεσθε, ἐὰν φέρητέ μοι σεμίδαλιν, μάταιον,  θυμίαμα, βδέλυγμά μοι ἐστί. Τὰς νουμηνίας ὑμῶν, καὶ τὰ σάββατα, καὶ ἡμέραν  μεγάλην, οὐκ ἀνέχομαι, νηστείαν καὶ ἀργίαν, καὶ τὰς ἑορτὰς ὑμῶν μισεῖ ἡ ψυχή  μου, ἐγεννήθητέ μοι εἰς πλησμονήν, οὐκέτι ἀνοίσω τὰς ἁμαρτίας ὑμῶν. Ὅταν  ἐκτείνητε τὰς χεῖρας ὑμῶν πρός με, ἀποστρέψω τοὺς ὀφθαλμούς μου ἀφ' ὑμῶν, καὶ  ἐὰν πληθύνητε τὴν δέησιν, οὐκ εἰσακούσομαι ὑμῶν· αἱ γὰρ χεῖρες ὑμῶν, αἵματος  πλήρεις. Λούσασθε, καὶ καθαροὶ γίνεσθε, ἀφέλετε τὰς πονηρίας ἀπὸ τῶν ψυχῶν ὑμῶν,  ἀπέναντι τῶν ὀφθαλμῶν μου, παύσασθε ἀπὸ τῶν πονηριῶν ὑμῶν, μάθετε καλὸν ποιεῖν,  ἐκζητήσατε κρίσιν, ῥύσασθε ἀδικούμενον, κρίνατε ὀρφανῷ, καὶ δικαιώσατε χήραν.  Καὶ δεῦτε, καὶ διαλεχθῶμεν, λέγει Κύριος, ἐὰν ὦσιν αἱ ἁμαρτίαι ἡμῶν ὡς  φοινικοῦν, ὡς χιόνα λευκανῶ· ἐὰν δὲ ὦσιν ὡς κόκκινον, ὡς ἔριον λευκανῶ. Καὶ ἐὰν  θέλητε, καὶ εἰσακούσητέ μου, τὰ ἀγαθὰ τῆς γῆς φάγεσθε, ἐὰν δὲ μὴ θέλητε, μηδὲ  εἰσακούσητέ μου, μάχαιρα ὑμᾶς κατέδεται· τὸ γὰρ στόμα Κυρίου ἐλάλησε ταῦτα.

<span color=red>Προκείμενον  Ἦχος  βαρὺς   Ψαλμὸς β'</span>
Δουλεύσατε τῷ Κυρίῳ ἐν φόβῳ, καὶ ἀγαλλιᾶσθε αὐτῷ ἐν τρόμῳ.
<span color=red>Στίχ. Ἵνα τί ἐφρύαξαν ἔθνη,  καὶ λαοὶ ἐμελέτησαν κενά;</span>
</document>