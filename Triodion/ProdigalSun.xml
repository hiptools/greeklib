<?xml version="1.0" encoding="UTF-8"?>
<document book="triod" part="" name="ProdigalSun" title="ΚΥΡΙΑΚΗ ΤΟΥ ΑΣΩΤΟΥ">
ΚΥΡΙΑΚΗ ΤΟΥ ΑΣΩΤΟΥ
<span color=red>ΚΥΡΙΑΚΗ ΤΟΥ ΑΣΩΤΟΥ</span>

<span color=red>Τῼ  ΣΑΒΒΑΤῼ ΕΣΠΕΡΑΣ</span>

<span color=red>ΕΙΣ  ΤΟΝ ΕΣΠΕΡΙΝΟΝ</span>

<span color=red>Μετὰ  τὸν Προοιμιακὸν καὶ τὴν συνήθη Στιχολογίαν,  εἰς  τὸ Κύριε ἐκέκραξα ἱστῶμεν Στίχ.  ι',  καὶ  ψάλλομεν Στιχηρὰ Ἀναστάσιμα τῆς Ὀκτωήχου στ',  καὶ  τὰ παρόντα Ἰδιόμελα τοῦ Τριῳδίου β'   δευτεροῦντες αὐτά.   </span>
<span color=red>Ἦχος  α'</span>
Εἰς ἀναμάρτητον  χώραν, καὶ ζωηράν, ἐπιστεύθην, γεωσπορήσας τὴν ἁμαρτίαν, τῇ δρεπάνῃ ἐθέρισα,  τοὺς στάχυας τῆς ἀμελείας, καὶ δραγμάτων ἐστοίβασα, πράξεών μου τὰς θημωνίας, ἃς  καὶ κατέστρωσα οὐχ ἅλωνι τῆς μετανοίας. Ἀλλ' αἰτῶ σε, τὸν προαιώνιον γεωργὸν  ἡμῶν Θεόν, τῷ ἀνέμῳ τῆς σῆς φιλευσπλαγχνίας ἀπολίκμισον τὸ ἄχυρον τῶν ἔργων μου  καὶ σιτάρχησον τῇ ψυχῇ μου τὴν ἄφεσιν, εἰς τὴν οὐράνιόν σου συγκλείων με  ἀποθήκην καὶ σῶσόν με. (Δίς)
<span color=red>Ὅμοιον</span>
Ἐπιγνῶμεν  ἀδελφοὶ τοῦ μυστηρίου τὴν δύναμιν· τὸν γὰρ ἐκ τῆς ἁμαρτίας, πρὸς τὴν πατρικὴν  ἑστίαν, ἀναδραμόντα, Ἄσωτον Υἱὸν ὁ πανάγαθος Πατήρ, προϋπαντήσας ἀσπάζεται, καὶ  πάλιν τῆς οἰκείας δόξης, χαρίζεται τὰ γνωρίσματα, καὶ μυστικὴν τοῖς ἄνω  ἐπιτελεῖ ευφροσύνην, θύων τὸν μόσχον τὸν σιτευτόν, ἵνα ἡμεῖς ἀξίως  πολιτευσώμεθα, τῷ τε θύσαντι φιλανθρώπῳ Πατρί, καὶ τῷ ἐνδόξῳ θύματι, τῷ  Σωτῆρι τῶν ψυχῶν ἡμῶν. (Δίς)
<span color=red>Δόξα... Ἦχος β'</span>
Ὢ πόσων ἀγαθῶν,  ὁ ἄθλιος ἐμαυτὸν ἐστέρησα! ὢ ποίας βασιλείας ἐξέπεσα ὁ ταλαίπωρος ἐγώ! τὸν  πλοῦτον ἠνάλωσα, ὅν περ ἔλαβον, τὴν ἐντολὴν παρέβην. Οἴμοι τάλαινα ψυχὴ! τῷ πυρὶ τῷ αἰωνίῳ λοιπὸν καταδικάζεσαι· διὸ πρὸ τέλους βόησον Χριστῷ τῷ Θεῷ. Ὡς  τὸν Ἄσωτον δέξαι με υἱόν, ὁ Θεός, καὶ ἐλέησόν με.

<span color=red>Καὶ  νῦν... Θεοτοκίον τοῦ ἐνδιατάκτου Ἤχου. Εἴσοδος, τὸ Φῶς ἱλαρόν, Προκείμενον, Ὁ  Κύριος ἐβασίλευσεν κ.λ.π. Εἰς τὴν Λιτήν, τὸ Στιχηρὸν τοῦ Ἁγίου τῆς Μονῆς.  Ἀπόστιχα τῆς Ὀκτωήχου τὰ κατ' Ἀλφάβητον.   </span>
<span color=red>Δόξα... Ἰδιόμελον Ἦχος πλ. β'</span>
Τῆς πατρικῆς  δωρεὰς διασκορπίσας τὸν πλοῦτον, ἀλόγοις συνεβοσκόμην ὁ τάλας κτήνεσι, καὶ τῆς  αὐτῶν ὀρεγόμενος τροφῆς ἐλίμωττον μὴ χορταζόμενος, ἀλλ' ὑποστρέψας πρὸς τὸν  εὔσπλαγχνον Πατέρα, κραυγάζω σὺν δάκρυσι· Δέξαι με ὡς μίσθιον, προσπίπτοντα τῇ  φιλανθρωπίᾳ σου, καὶ σῶσόν με.
<span color=red>Καὶ  νῦν... Θεοτοκίον Ἦχος ὁ αὐτὸς</span>
Ὁ ποιητὴς καὶ  λυτρωτής μου Πάναγνε, Χριστὸς ὁ Κύριος, ἐκ τῆς σῆς νηδύος προελθών, ἐμὲ  ἐνδυσάμενος, τῆς πρώην κατάρας, τὸν Ἀδὰμ ἠλευθέρωσε· διό σοι Πάναγνε, ὡς τοῦ  Θεοῦ Μητρί τε, καὶ Παρθένῳ ἀληθῶς, βοῶμεν ἀσιγήτως, τὸ Χαῖρε του Ἀγγέλου, χαῖρε  Δέσποινα, προστασία, καὶ σκέπη, καὶ σωτηρία τῶν ψυχῶν ἡμῶν.

<span color=red>Ἀπολυτίκιον,   Θεοτόκε Παρθένε ἐκ γ'</span>
<span color=red> </span>
<span color=red>Καὶ  ἡ λοιπή,   Ἀκολουθία τῆς Ἀγρυπνίας</span>
<span color=red> </span>
<span color=red>Τῌ  ΚΥΡΙΑΚῌ ΠΡΩΪ</span>
<span color=red> </span>
<span color=red>ΕΙΣ  ΤΟΝ ΟΡΘΡΟΝ</span>
<span color=red>Μετὰ  τὸν Ἑξάψαλμον τό, Θεὸς Κύριος τὸ Ἀπολυτίκιον Ἀναστάσιμον δίς, καὶ τὸ Θεοτοκίον.  Εἶτα ἡ συνήθης Στιχολογία, τὰ Ἀναστάσιμα Εὐλογητάρια τὰ Καθίσματα, καὶ οἱ  Ἀναβαθμοὶ τῆς Ὀκτωήχου τό, Πᾶσα πνοή, καὶ τὸ Ἑωθινὸν ἐνδιάτακτον Εὐαγγέλιον.  Εἶθ' οὕτω τό, Ἀνάστασιν Χριστοῦ θεασάμενοι καὶ μετὰ τὸν Ν' ψάλλομεν τὰ Ἰδιόμελα  ταῦτα.</span>
<span color=red> </span>
<span color=red>Δόξα... Ἦχος πλ. δ'</span>
Τῆς μετανοίας  ἄνοιξόν μοι πύλας Ζωοδότα· ὀρθρίζει γὰρ τὸ πνεῦμά μου, πρὸς ναὸν τὸν ἅγιόν σου,  ναὸν φέρον τοῦ σώματος, ὅλον ἐσπιλωμένον, ἀλλ' ὡς οἰκτίρμων κάθαρον, εὐσπλάγχνῳ  σου ἐλέει.
<span color=red>Καὶ  νῦν... Θεοτοκίον</span>
<span color=red>Ἦχος  ὁ αὐτὸς</span>
Τῆς σωτηρίας  εὔθυνόν μοι τρίβους, Θεοτόκε· αἰσχραῖς γὰρ κατερρύπωσα, τὴν ψυχὴν ἁμαρτίαις, ὡς  ῥαθύμως τὸν βίον μου, ὅλον ἐκδαπανήσας, ταῖς σαῖς πρεσβείαις ῥῦσαί με, πάσης  ἀκαθαρσίας.

<span color=red>Στίχ.   Ἐλέησόν με ὁ Θεὸς κατὰ τὸ μέγα ἐλεός σου καὶ κατὰ τὸ πλῆθος τῶν οἰκτιρμῶν σου,  ἐξάλειψον τὸ ἀνόμημα μου.</span>

<span color=red>Ἦχος  πλ. β'</span>
Τὰ πλήθη τῶν  πεπραγμένων μοι δεινῶν, ἐννοῶν ὁ τάλας, τρέμω τὴν φοβερὰν ἡμέραν τῆς κρίσεως·  ἀλλὰ θαρρῶν εἰς τὸ ἔλεος τῆς εὐσπλαγχνίας σου, ὡς ὁ Δαυῒδ βοῶ σοι· Ἐλέησόν με ὁ  Θεός, κατὰ τὸ μέγα σου ἔλεος.

<span color=red>Οἱ  Κανόνες,  ὁ  Ἀναστάσιμος,  ὁ  Σταυροαναστάσιμος τῆς Θεοτόκου καὶ τοῦ Τριῳδίου.  Τὴν  δὲ Ἀκολουθίαν τοῦ Μηναίου ψάλλομεν τῇ παρελθούσῃ Παρασκευῇ ἑσπέρας ἐν τοῖς,  Ἀποδείπνοις.</span>
<span color=red> </span>
<span color=red>Ὁ  Κανὼν τοῦ Τριῳδίου εἰς στ'.   Ποίημα τοῦ κυρίου Ἰωσήφ.</span>
<span color=red> </span>
<span color=red>ᾨδὴ  α' Ἦχος β'</span>
<span color=red>Τὴν  Μωσέως ᾠδὴν</span>
Ἰησοῦ ὁ Θεός,  μετανοοῦντα δέξαι νῦν κἀμέ, ὡς τὸν Ἄσωτον Υἱόν, πάντα τὸν βίον ἐν ἀμελείᾳ  ζήσαντα καὶ σὲ παροργίσαντα.

Ὅν μοι δέδωκας  πρίν, κακῶς  ἐσκόρπισα θεῖον πλοῦτον,  ἐμακρύνθην ἀπὸ σοῦ, ἀσώτως  ζήσας,  εὔσπλαγχνε Πάτερ. Δέξαι οὖν  κἀμὲ ἐπιστρέφοντα.

Τὰς ἀγκάλας νυνί, τὰς  πατρικὰς προσεφαπλώσας δέξαι, Κύριε, κᾀμέ, ὥσπερ τὸν  Ἄσωτον,  πανοικτίρμον, ὅπως  εὐχαρίστως δοξάζω σε.
<span color=red>Θεοτοκίον</span>
Ἐν ἐμοὶ ὁ Θεός,  πᾶσαν δεικνὺς ἀγαθωσύνην, πάριδέ μου τὴν πληθύν, τῶν ἐγκλημάτων ὡς εὐεργέτης,  θείαις τῆς Μητρός σου δεήσεσι.

<span color=red>Καταβασίας δὲ λέγομεν τοὺς Εἱρμοὺς τοῦ Κανόνος.</span>
«Τὴν  Μωσέως ᾠδήν,  ἀναλαβοῦσα βόησον ψυχή. Βοηθὸς  καὶ σκεπαστής, ἐγένετό μοι εἰς σωτηρίαν, οὗτός μου Θεὸς καὶ δοξάσω αὐτόν».

<span color=red>ᾨδὴ  γ'</span>
<span color=red>Στειρωθέντα μου τὸν νοῦν</span>
Ἔξω ὅλος  ἐμαυτοῦ, γεγονὼς φρενοβλαβῶς προσεκολλήθην, τοῖς παθῶν ἐφευρέταις, ἀλλὰ δέξαι  με Χριστέ, ὥσπερ τὸν Ἄσωτον.

Τοῦ Ἀσώτου τὴν  φωνήν,  ἐκμιμούμενος βοῶ· Ἥμαρτον Πάτερ, ὡς  ἐκεῖνον οὖν κᾀμέ,  ἐναγκάλισαι νυνί, καὶ μὴ  ἀπώσῃ με.

Τὰς ἀγκάλας σου  Χριστέ, ὑφαπλώσας  συμπαθῶς ὑπόδειξαί με, ἀπὸ χώρας  μακρᾶς, ἁμαρτίας  καὶ παθῶν ἐπαναστρέφοντα.
<span color=red>Θεοτοκίον</span>
Ἡ καλὴ ἐν  γυναιξί, καταπλούτισον κᾀμέ, καλῶν ἰδέαις, ἁμαρτίαις πολλαῖς, τὸν πτωχεύσαντα,  Ἁγνή, ὅπως δοξάζω σε.
<span color=red>Ὁ  Εἱρμὸς</span>
«Στειρωθέντα μου  τὸν νοῦν, καρποφόρον ὁ Θεὸς ἀνάδειξόν με, γεωργὲ τῶν καλῶν, φυτουργὲ τῶν ἀγαθῶν,  τῇ εὐσπλαγχνίᾳ σου».

<span color=red>Κάθισμα Ἦχος α'</span>
<span color=red>Τὸν  τάφον σου Σωτὴρ</span>
Ἀγκάλας  πατρικάς, διανοῖξαί μοι σπεῦσον, ἀσώτως τὸν ἐμόν, κατηνάλωσα βίον, εἰς πλοῦτον  ἀδαπάνητον, ἀφορῶν τοῦ ἐλέους Σου. Νῦν πτωχεύουσαν, μὴ ὑπερίδῃς καρδίαν· σοὶ γὰρ  Κύριε, ἐν κατανύξει κραυγάζω. Ἥμαρτον, σῶσόν με.

<span color=red>Δόξα... Τὸ αὐτὸ</span>
<span color=red> </span>
<span color=red>Καὶ  νῦν... Θεοτοκίον, Ὅμοιον</span>
Ἀνύμφευτε ἁγνή,  Θεοτόκε Παρθένε, ἡ μόνη τῶν πιστῶν, προστασία καὶ σκέπη, κινδύνων καὶ θλίψεων,  καὶ δεινῶν περιστάσεων, πάντας λύτρωσαι, τοὺς ἐπὶ σοὶ τάς ἐλπίδας, Κόρη,  ἔχοντας, καὶ τὰς ψυχὰς ἡμῶν σῶσον ταῖς θείαις πρεσβείαις σου.

<span color=red>ᾨδὴ  δ'</span>
<span color=red>Τὴν  ἐκ Παρθένου σου γέννησιν</span>
Πλοῦτον καλῶν ὅν  μοι δέδωκας, ἐπουράνιε Πάτερ, διεσκόρπισα κακῶς, ξένοις πολίταις δουλούμενος·  διὸ βοῶ σοι· Ἥμαρτόν σοι δέξαι με, ὡς τὸν Ἄσωτον πάλαι, ὑφαπλώσας, τὰς ἀγκάλας  μοι τὰς σάς.

Πάσῃ κακίᾳ  δεδούλωμαι, ὑποκύψας  ἀθλίως τοῖς παθῶν  δημιουργοῖς καὶ ἐμαυτοῦ ἔξω γέγονα,  ἀπροσεξίᾳ· οἴκτειρόν με Σῶτερ, ἐπουράνιε  Πάτερ,  προσφυγόντα, τοῖς  πολλοῖς σου οἰκτιρμοῖς.

Πάσης αἰσχύνης  πεπλήρωμαι, μὴ τολμῶν  ἀτενίσαι εἰς τὸ ὕψος τοῦ οὐρανοῦ· καὶ γὰρ ἀλόγως ὑπέκυψα τῇ ἁμαρτίᾳ, νῦν δὲ  ἐπιστρέφων, ἐκβοῶ  κατανύξει· Ἥμαρτόν σοι, δέξαι με,  Παμβασιλεῦ.
<span color=red>Θεοτοκίον</span>
Ἡ τῶν ἀνθρώπων  βοήθεια, ἡ ἐλπὶς ἡ βεβαία, πάντων τῶν Χριστιανῶν, τὸ καταφύγιον, ἄχραντε, τῶν  σῳζομένων, σῶσόν με, Παρθένε, μητρικαῖς σου πρεσβείαις, καὶ μελλούσης,  καταξίωσον ζωῆς.
<span color=red>Ὁ  Εἱρμὸς</span>
«Τὴν ἐκ Παρθένου  σου γέννησιν, ὁ Προφήτης προβλέπων, ἀνεκήρυττε βοῶν· Τὴν ἀκοήν σου ἀκήκοα καὶ  ἐφοβήθην, ὅτι ἀπὸ Θαιμάν, καὶ ἐξ ὄρους ἁγίου κατασκίου, ἐπεδήμησας, Χριστέ».

<span color=red>ᾨδὴ  ε'</span>
<span color=red>Τῆς  νυκτὸς διελθούσης</span>
Ἐδουλώθην  πολίταις, ξένοις καὶ εἰς χώραν φθοροποιὸν ἀπεδήμησα, καὶ ἐπλήσθην αἰσχύνης, νῦν  δὲ ἐπιστρέφων, κράζω σοι· Οἰκτίρμον τό, Ἥμαρτον.

Τὰ πατρῷά σου  σπλάγχνα, νῦν  ὑπάνοιξόν μοι, ἀπὸ τῶν  κακῶν ἐπιστρέφοντα, ἐπουράνιε  Πάτερ, καὶ μή με  ἀπώσῃ, ἔχων  ὑπερβάλλον τὸ ἔλεος.

Οὐ τολμῶ  ἀτενίσαι, ἄνω εἰς  τὸ ὕψος, ἄμετρα  Χριστὲ παροργίσας σε ἀλλ' εἰδώς σου  Οἰκτίρμον τὸ εὔσπλαγχνον κράζω· Ἥμαρτον, ἱλάσθητι, σῶσόν με.
<span color=red>Θεοτοκίον</span>
Παναγία Παρθένε,  κεχαριτωμένη, ἡ τὸν ἱλασμὸν πάντων τέξασα, τῶν ἐμῶν ἐγκλημάτων, τὸ βαρὺ φορτίον,  σοῦ ταῖς ἱκεσίαις ἐλάφρυνον.
<span color=red>Ὁ  Εἱρμὸς</span>
«Τῆς νυκτὸς  διελθούσης, ἤγγικεν ἡ ἡμέρα, καὶ τὸ φῶς τῷ κόσμῳ ἐπέλαμψε· διὰ τοῦτο ὑμνεῖ σε  τάγματα Ἀγγέλων καὶ δοξολογεῖ σε Χριστὲ ὁ Θεός».

<span color=red>ᾨδὴ  στ'</span>
<span color=red>Βυθῷ  ἁμαρτημάτων</span>
Βυθὸς  ἁμαρτημάτων, συνέχει με ἀεί, καὶ τρικυμία πταισμάτων, βυθίζει με κυβέρνησον,  πρὸς λιμένα με ζωῆς Χριστὲ ὁ Θεός, καὶ σῶσόν με Βασιλεῦ τῆς δόξης.

Τὸν πλοῦτον τὸν  πατρῷον, ἐσκόρπισα  δεινῶς, καὶ  πενητεύσας, αἰσχύνης  πεπλήρωμαι,  δουλούμενος τοῖς ἀκάρποις  λογισμοῖς· διό σοι βοῶ φιλάνθρωπε· Οἴκτειρόν με, σῶσον.

Λιμῷ  καταφθαρέντα, παντοίων  ἀγαθῶν καὶ ξενωθέντα ἐκ σοῦ Ὑπεράγαθε,  οἰκτείρησον,  ἐπιστρέφοντά με νῦν, καὶ σῶσον  Χριστέ, ὑμνοῦντά  σου τὴν φιλανθρωπίαν.
<span color=red>Θεοτοκίον</span>
Σωτῆρα καὶ  Δεσπότην κυήσασα Χριστόν, τῆς σωτηρίας με Κόρη ἀξίωσον, πτωχεύσαντα, ἐκ παντοίων  ἀγαθῶν, Παρθένε ἁγνή, ἵνα ὑμνῶ τὰ σὰ μεγαλεῖα.
<span color=red>Ὁ  Εἱρμὸς</span>
«Βυθῷ  ἁμαρτημάτων, συνέχομαι Σωτήρ, καὶ ἐν πελάγει τοῦ βίου βυθίζομαι ἀλλ' ὥσπερ τὸν  Ἰωνᾶν ἐκ τοῦ θηρός, κᾀμὲ τῶν παθῶν ἀνάγαγε, καὶ διάσωσόν με».

<span color=red>Κοντάκιον Ἦχος γ'</span>
<span color=red>Ἡ  Παρθένος σήμερον</span>
Τῆς πατρῴας,  δόξης σου, ἀποσκιρτήσας ἀφρόνως, ἐν κακοῖς ἐσκόρπισα, ὅν μοι παρέδωκας πλοῦτον·  ὅθεν σοι τὴν τοῦ Ἀσώτου, φωνὴν κραυγάζω· Ἥμαρτον ἐνώπιόν σου Πάτερ οἰκτίρμον,  δέξαι με μετανοοῦντα, καὶ ποίησόν με, ὡς ἕνα τῶν μισθίων σου.
<span color=red>Ὁ  Οἶκος</span>
Τοῦ Σωτῆρος ἡμῶν  καθ' ἑκάστην διδάσκοντος δι' οἰκείας φωνῆς, τῶν Γραφῶν ἀκουσώμεθα, περὶ τοῦ  Ἀσώτου καὶ σώφρονος πάλιν, καὶ τούτου πίστει ἐκμιμησώμεθα τήν καλὴν μετάνοιαν,  τῷ κατιδόντι πάντα τὰ κρύφια μετὰ ταπεινῆς καρδίας κράξωμεν· Ἡμάρτομέν σοι  Πάτερ οἰκτίρμον, καὶ οὐκ ἐσμὲν ἄξιοι ποτέ, κληθῆναι τέκνα ὡς πρίν. Ἀλλ' ὡς φύσει  ὑπάρχων φιλάνθρωπος, σὺ προσδέχου, καὶ ποίησόν με, ὡς ἕνα τῶν μισθίων σου.

<span color=red>Συναξάριον τοῦ Μηναίου,  εἶτα  τὸ παρόν.</span>
Τῇ αὐτῇ ἡμέρᾳ  τῆς τοῦ Ἀσώτου Υἱοῦ παραβολῆς ἐκ τοῦ ἱεροῦ Εὐαγγελίου μνείαν ποιούμεθα, ἣν οἱ  θειότατοι Πατέρες ἡμῶν δευτέραν ἐν τῷ Τριῳδίῳ ἐνέταξαν.
<span color=red>Στίχοι</span>
Ἄσωτος  εἴ τις, ὡς ἐγώ, θαρρῶν ἴθι.
Θείου γὰρ  οἴκτου πᾶσα ἤνοικται θύρα.

Τῇ ἀφάτῳ  φιλανθρωπίᾳ σου, Χριστὲ ὁ  Θεὸς ἡμῶν, ἐλέησον  ἡμᾶς. Ἀμήν.

<span color=red>ᾨδὴ  ζ'</span>
<span color=red>Τὰ  Χερουβὶμ μιμούμενοι</span>
Ταῖς ἡδοναῖς τοῦ  σώματος, ὑπέκυψα παναθλίως, καὶ ἐδουλώθην ὅλως, τοῖς τῶν παθῶν ἐφευρεταῖς, καὶ  ξένος ἐγενόμην, ἀπὸ σοῦ φιλάνθρωπε, νῡν δὲ κράζω, τὴν τοῦ, Ἀσώτου φωνὴν· Ἡμάρτηκα Χριστέ, μή με ὑπερίδῃς, ὡς μόνος ἐλεήμων.

Ἀναβοῶ τὸ  Ἥμαρτον, μηδόλως  ἐνατενίσαι, ἀποτολμῶν  εἰς ὕψος τοῦ οὐρανοῦ Παμβασιλεῦ· ὅτι ἐν ἀφροσύνῃ, μόνος σε  παρώργισα, ἀθετήσας  τὰ σὰ προστάγματα· διὸ ὡς μόνος ἀγαθός, μή με  ἀπορρίψῃς ἀπὸ τοῦ σοῦ προσώπου.

Τῶν Ἀποστόλων  Κύριε, καὶ  Προφητῶν καὶ Ὁσίων, καὶ τῶν  σεπτῶν Μαρτύρων καὶ τῶν Δικαίων προσευχαῖς συγχώρησόν μοι πάντα, ἅπερ  ἐπλημμέλησα,  παροργίσας Χριστέ, τὴν  ἀγαθότητά σου, ὅπως  ὑμνολογῶ σε εἰς πάντας τοὺς αἰῶνας.
<span color=red>Θεοτοκίον</span>
Τῶν Χερουβὶμ  φανεῖσα, καὶ Σεραφὶμ Θεοτόκε, καὶ πάσης λαμπροτέρα, ἐπουρανίου στρατιᾶς, σὺν  τούτοις ἐκδυσώπει, ὅν περ ἐσωμάτωσας Θεὸν Λόγον πανάμωμε, ἀνάρχου Πατρός, ὅπως  τῶν ἀγαθῶν τῶν αἰωνιζόντων, πάντες ἀξιωθῶμεν.
<span color=red>Ὁ  Εἱρμὸς</span>
«Τὰ Χερουβὶμ  μιμούμενοι, Παῖδες, ἐν τῇ καμίνῳ ἐχόρευον βοῶντες· Εὐλογητὸς εἶ ὁ Θεός, ὅτι ἐν  ἀληθείᾳ καὶ κρίσει, ἐπήγαγες ταῦτα πάντα διὰ τὰς ἁμαρτίας ἡμῶν, ὁ ὑπερύμνητος  καὶ δεδοξασμένος εἰς πάντας τοὺς αἰῶνας».

<span color=red>ᾨδὴ  η'</span>
<span color=red>Τὸν  ἐν τῇ βάτῳ</span>
Ὁ καταβὰς ἐπὶ  γῆς εἰς τὸ σῶσαι τὸν κόσμον, ἑκουσίῳ πτωχείᾳ διὰ ἔλεος πολύ, πτωχεύσαντά με  πάσης νῡν ἀγαθοεργίας, ὡς ἐλεήμων σῶσον.

Ἀπὸ τῶν σῶν  ἐντολῶν μακρυνθεὶς ἐδουλώθην, παναθλίως  τῷ πλάνῳ,  ἐπιστρέφοντα δὲ νῦν, τὸν  Ἄσωτον ὡς πάλαι,  προσπίπτοντά σοι δέξαι, ἐπουράνιε  Πάτερ.

Φθοροποιοῖς  λογισμοῖς, ὑπαχθεὶς  ἠμαυρώθην, καὶ ἐκ  σοῦ ἐμακρύνθην, ὅλως ἔξω  ἐμαυτοῦ, γενόμενος  Οἰκτίρμον· διὸ ἐν μετανοίᾳ,  προσπίπτοντά σοι σῶσον.
<span color=red>Θεοτοκίον</span>
Θεογεννῆτορ Ἁγνὴ  ἡ τῶν κατερραγμένων, ἐπανόρθωσις μόνη, ἐπανόρθωσον κᾀμέ, παντοίαις ἁμαρτίαις,  συντετριμμένον ὅλον, καὶ τεταπεινωμένον.
<span color=red>Ὁ  Εἱρμὸς</span>
«Τὸν ἐν τῇ βάτῳ  Μωσῆ, τῆς Παρθένου τὸ θαῦμα, ἐν Σιναίῳ τῷ ὄρει προτυπώσαντα ποτέ, ὑμνεῖτε,  εὐλογεῖτε, καὶ ὑπερυψοῦτε εἰς πάντας τοὺς αἰῶνας».

<span color=red>ᾨδὴ  θ'  ἧς ἡ  ἀκροστιχίς,   Ἰωσήφ.</span>
<span color=red>Τῶν  γηγενῶν τίς ἤκουσε</span>
Ἴδε Χριστέ, τὴν  θλῖψιν τῆς καρδίας, ἴδε μου τὴν ἐπιστροφήν, ἴδε τὰ δάκρυα Σῶτερ, καὶ μὴ παρίδῃς  με, ἀλλ' ἐναγκάλισαι πάλιν δι' εὐσπλαγχνίαν, πληθύϊ σῳζομένων συναριθμῶν ὅπως  ὑμνῶ εὐχαρίστως τὰ ἐλέη σου.

Ὡς ὁ λῃστὴς βοῶ  τὸ Μνήσθητί μου, ὡς ὁ  Τελώνης κατηφὴς τύπτω τὸ στῆθος καὶ κράζω, νῡν τό, ἱλάσθητι  ὥσπερ τὸν Ἄσωτον ῥῦσαί με πανοικτίρμον, ἐκ πάντων  τῶν κακῶν μου Παμβασιλεῦ, ὅπως ὑμνῶ  σου τὴν ἄκραν συγκατάβασιν.

Στέναξον νῦν, ψυχή μου, παναθλία, καὶ  ἀναβόησον Χριστῷ· Ὁ δι' ἐμὲ  ἑκουσίως πτωχεύσας Κύριε,  πτωχεύσαντά με ἐκ πάσης ἀγαθοεργίας, καλῶν  περιουσίᾳ, ὡς ἀγαθός  καὶ πολύελεος, μόνος  καταπλούτισον.

Ἥν περ ποτέ, εἰργάσω  εὐφροσύνην, τῇ τοῦ, Ἀσώτου  Ἀγαθέ, ἐπιστροφῇ  ἑκουσίῳ· ταύτην νῡν ποίησον καὶ ἐπ' ἐμοὶ τῷ ἀθλίῳ  προσεφαπλῶν μοι, τὰς σὰς  σεπτὰς ἀγκάλας ἵνα σωθεὶς ὑμνολογῶ σου τὴν ἄκραν συγκατάβασιν.
<span color=red>Θεοτοκίον</span>
Φωτιστικαῖς,  πρεσβείαις σου Παρθένε, τοὺς νοερούς μου ὀφθαλμούς, ἐσκοτισμένους κακίᾳ, φώτισον  δέομαι, καὶ πρὸς ὁδοὺς μετανοίας εἰσάγαγέ με, ὅπως χρεωστικῶς σε ὑμνολογῶ, τὴν  ὑπὲρ λόγον τὸν λόγον σωματώσασαν.
<span color=red>Ὁ  Εἱρμὸς</span>
«Τῶν γηγενῶν τίς  ἤκουσε τοιοῦτον, ἢ τίς ἑώρακε ποτέ; ὅτι παρθένος εὑρέθη ἐν γαστρὶ ἔχουσα, καὶ  ἀνωδίνως τὸ βρέφος ἀποτεκοῦσα τοιοῦτόν σου τὸ θαῦμα καὶ σὲ ἁγνὴ Θεοκυῆτορ Μαρία  μεγαλύνομεν».

<span color=red>Ἐξαποστειλάριον τὸ Ἑωθινὸν Ἀναστάσιμον.</span>
<span color=red>Εἶτα  τὰ παρόντα τοῦ Τριῳδίου.</span>
<span color=red>Γυναῖκες ἀκουτίσθητε</span>
Τὸν πλοῦτον, ὅν  μοι δέδωκας, τῆς χάριτος ὁ ἄθλιος, ἀποδημήσας ἀχρείως, κακῶς ἠνάλωσα Σῶτερ,  ἀσώτως ζήσας δαίμοσι, δολίως διεσκόρπισα· διό με ἐπιστρέφοντα, ὥσπερ τὸν Ἄσωτον  δέξαι, Πάτερ οἰκτίρμον, καὶ σῶσον.
<span color=red>Ἕτερον, Ὅμοιον</span>
Ἐσκόρπισα τὸν  πλοῦτόν σου, ἐκδαπανήσας Κύριε, καὶ πονηροῖς δαιμονίοις, καθυπετάγην ὁ τάλας·  ἀλλὰ Σωτὴρ πανεύσπλαγχνε τὸν Ἄσωτον οἰκτείρησον, καὶ ῥυπωθέντα κάθαρον, τὴν  πρώπην ἀποδιδούς μοι, στολὴν τῆς σῆς βασιλείας.
<span color=red>Θεοτοκίον, Ὅμοιον</span>
Ἁγία  Μητροπάρθενε, τὸ μέγα περιήχημα τῶν Ἀποστόλων Μαρτύρων, καὶ Προφητῶν καὶ Ὁσίων,  τὸν σὸν Υἱὸν καὶ Κύριον, ἱλέωσαι τοῖς δούλοις σου, ἡμῖν Θεογεννήτρια, ὅταν  καθίσῃ τοῦ κρῖναι, τὰ κατ' ἀξίαν ἑκάστου.

<span color=red>Εἰς  τοὺς Αἴνους Στιχηρὰ Ἀναστάσιμα τῆς Ὀκτωήχου δ'  καὶ  Ἀνατολικὸν ἕν,  καὶ  τοῦ Τριῳδίου γ'  τὰ  παρόντα Στιχ.   Ἰδιόμελα.   </span>
<span color=red>Ἦχος  β'</span>
Τὴν τοῦ Ἀσώτου  φωνὴν προσφέρω σοι Κύριε. Ἥμαρτον ἐνώπιον τῶν ὀφθαλμῶν σου ἀγαθέ, ἐσκόρπισα τὸν  πλοῦτον τῶν χαρισμάτων σου, ἀλλὰ δέξαι με μετανοοῦντα, Σωτὴρ καὶ σῶσόν με.

<span color=red>Στίχ.   Ἐξομολογήσομαί σοι Κύριε.</span>
<span color=red>Ἦχος  δ'</span>
Ὡς ὁ Ἄσωτος Υἱὸς  ἦλθον κᾀγὼ οἰκτίρμον, ὁ τὸν βίον ὅλον δαπανήσας ἐν τῇ ἀποδημίᾳ, ἐσκόρπισα τὸν  πλοῦτον, ὃν δέδωκάς μοι Πάτερ, δέξαι με μετανοοῦντα ὁ Θεός, καὶ ἐλέησόν με.

<span color=red>Στίχ.   Ἀνάστηθι Κύριε ὁ Θεός μου.</span>
<span color=red>Ἦχος  πλ. δ'</span>
Δαπανήσας  ἀσώτως, τῆς πατρικῆς οὐσίας τὸν πλοῦτον, καὶ καταναλώσας, ἔρημος γέγονα, ἐν τῇ  χώρᾳ οἰκήσας, τῶν πονηρῶν πολιτῶν, καὶ μηκέτι φέρων τὸ μετὰ τούτων συνοικέσιον,  ἐπιστρέψας βοῶ σοι τῷ οἰκτίρμονι Πατρί· Ἥμαρτον εἰς τὸν οὐρανόν, καὶ ἐνώπιόν  σου, καὶ οὐκ εἰμὶ ἄξιος κληθῆναι υἱός σου· ποίησόν με ὡς ἕνα τῶν μισθίων σου, ὁ  Θεός, καὶ ἐλέησόν με.
<span color=red>Δόξα... Ἦχος πλ. β'</span>
Πάτερ ἀγαθέ,  ἐμακρύνθην ἀπὸ σοῦ μὴ ἐγκαταλίπῃς με, μηδὲ ἀχρεῖον δείξῃς τῆς βασιλείας σου· ὁ  ἐχθρὸς ὁ παμπόνηρος ἐγύμνωσέ με, καὶ ᾖρέ μου τὸν πλοῦτον· τῆς ψυχῆς τὰ χαρίσματα  ἀσώτως διεσκόρπισα, ἀναστὰς οὖν, ἐπιστρέψας πρὸς σὲ ἐκβοῶ· Ποίησόν με ὡς ἕνα τῶν  μισθίων σου, ὁ δι' ἐμὲ ἐν Σταυρῷ τὰς ἀχράντους σου χεῖρας ἁπλώσας, ἵνα τοῦ  δεινοῦ θηρὸς ἀφαρπάσῃς με, καὶ τὴν πρώτην καταστολὴν ἐπενδύσῃς με, ὡς μόνος  πολυέλεος.
<span color=red>Καὶ  νῦν... Θεοτοκίον</span>
Ὑπερευλογημένη  ὑπάρχεις, Θεοτόκε Παρθένε· διὰ γὰρ  τοῦ ἐκ σοῦ σαρκωθέντος, ὁ ᾍδης ἠχμαλώτισται, ὁ Ἀδὰμ ἀνακέκληται, ἡ κατάρα  νενέκρωται, ἡ Εὔα ἠλευθέρωται, ὁ θάνατος τεθανάτωται, καὶ ἡμεῖς ἐζωοποιήθημεν· διὸ  ἀνυμνοῦντες βοῶμεν·  Εὐλογητὸς  Χριστὸς ὁ Θεὸς ἡμῶν, ὁ οὕτως εὐδοκήσας, δόξα σοι.

<span color=red>Δοξολογία μεγάλη, καὶ Ἀπόλυσις. Καὶ ἡ συνήθης Λιτὴ ἐν ᾗ ψάλλομεν τὸ Ἑωθινὸν  Ἰδιόμελον, καὶ ἀναγινώσκονται αἱ Κατηχήσεις.</span>

<span color=red>ΕΙΣ  ΤΗΝ ΛΕΙΤΟΥΡΓΙΑΝ</span>

<span color=red>Τὰ  τυπικά,  καὶ  οἱ Μακαρισμοὶ τῆς Ὀκτωήχου,  καὶ  ἀπὸ τοῦ Κανόνος ἡ στ'  ᾨδή.   Ἀπόστολος.</span>

<span color=red>Προκείμενον Ἦχος α'</span>
Γένοιτο, Κύριε,  τὸ ἔλεός σου ἐφ' ἡμᾶς.
<span color=red>Στίχ.   Ἀγαλλιᾶσθε δίκαιοι ἐν Κυρίῳ,</span>

<span color=red>Πρὸς  Κορινθίους α'   Ἐπιστολῆς Παύλου</span>
<span color=red>Κεφ.  στ' 12 - 20</span>
Ἀδελφοί, πάντα  μοι ἔξεστιν, ἀλλ' οὐ πάντα συμφέρει, πάντα μοι ἔξεστιν, ἀλλ' οὐκ ἐγὼ  ἐξουσιασθήσομαι ὑπό τινος. Τὰ βρώματα τῇ κοιλίᾳ, καὶ ἡ κοιλία τοῖς βρώμασιν· ὁ  δὲ Θεὸς καὶ ταύτην, καὶ ταῦτα καταργήσει, τὸ δὲ σῶμα οὐ τῇ πορνείᾳ, ἀλλὰ τῷ Κυρίῳ, καὶ ὁ Κύριος τῷ σώματι. Ὁ δὲ Θεὸς καὶ τὸν Κύριον ἤγειρε, καὶ ἡμᾶς  ἐξεγερεῖ διὰ τῆς δυνάμεως αὐτοῦ. Οὐκ οἴδατε, ὅτι τὰ σώματα ὑμῶν, μέλη Χριστοῦ  ἐστιν; Ἄρας οὖν τὰ μέλη τοῦ Χριστοῦ, ποιήσω πόρνης μέλη; Μὴ γένοιτο. Ἤ οὐκ  οἴδατε, ὅτι ὁ κολλώμενος τῇ πόρνῃ ἓν σῶμά ἐστιν. Ἔσονται, γάρ, φησίν, οἱ δύο εἰς  σάρκα μίαν, ὁ δὲ κολλώμενος τῷ Κυρίῳ, ἓν πνεῦμά ἐστι. Φεύγετε την πορνείαν, πᾶν  ἁμάρτημα, ὃ ἐὰν ποιήσῃ ἄνθρωπος, ἐκτὸς τοῦ σώματός ἐστιν, ὁ δὲ πορνεύων, εἰς τὸ  ἴδιον σῶμα ἁμαρτάνει. Ἤ οὐκ οἴδατε, ὅτι τὰ σώματα ὑμῶν ναὸς τοῦ ἐν ὑμῖν ἁγίου  Πνεύματός ἐστιν, οὗ ἔχετε ἀπὸ Θεοῦ, καὶ οὐκ ἐστὲ ἑαυτῶν. Ἠγοράσθητε γὰρ τιμῆς,  δοξάσατε δὴ τὸν Θεὸν ἐν τῷ σώματι ὑμῶν καὶ ἐν τῷ πνεύματι ὑμῶν, ἄτινά ἐστι τοῦ  Θεοῦ.

<span color=red>Ἀλληλούϊα Ἦχος α'</span>
Ὁ Θεὸς ὁ διδοὺς  ἐκδικήσεις ἐμοί.

<span color=red>Εὐαγγέλιον ἐκ τοῦ κατὰ Λουκᾶν</span>
<span color=red>(Λουκ. ιε' 11-33)</span>
Εἶπεν ὁ Κύριος  τὴν παραβολὴν ταύτην. Ἀνθρωπός τις εἶχε δύο υἱούς...

<span color=red>Κοινωνικὸν</span>
Αἰνεῖτε τὸν  Κύριον ἐκ τῶν οὐρανῶν, Αἰνεῖτε αὐτὸν ἐν τοῖς ὑψίστοις. Ἀλληλούϊα.
</document>