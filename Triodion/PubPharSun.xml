<?xml version="1.0" encoding="UTF-8"?>
<document book="triod" part="" name="PubPharSun" title="ΚΥΡΙΑΚΗ ΤΟΥ  ΤΕΛΩΝΟΥ ΚΑΙ ΤΟΥ ΦΑΡΙΣΑΙΟΥ">
ΚΥΡΙΑΚΗ ΤΟΥ ΤΕΛΩΝΟΥ ΚΑΙ ΤΟΥ ΦΑΡΙ
ΚΥΡΙΑΚΗ ΤΟΥ  ΤΕΛΩΝΟΥ ΚΑΙ ΤΟΥ ΦΑΡΙΣΑΙΟΥ

<span color=red>Τᾮ  ΣΑΒΒΑΤᾮ ΕΣΠΕΡΑΣ</span>
<span color=red> </span>
<span color=red>ΕΙΣ  ΤΟΝ ΕΣΠΕΡΙΝΟΝ</span>
<span color=red> </span>
<span color=red>Μετὰ  τὸν Προοιμιακὸν Ψαλμόν, στιχολογοῦμεν τὸ α' Κάθισμα τοῦ Ψαλτηρίου Μακάριος ἀνήρ,  εἰς δὲ τό, Κύριε ἐκέκραξα, ἱστῶμεν Στίχ. ι' καὶ ψάλλομεν Στιχηρὰ Ἀναστάσιμα τῆς  Ὀκτωήχου ζ', καὶ τὰ παρόντα Ἰδιόμελα τοῦ Τριῳδίου β' δευτεροῦντες τὸ α'. </span>
<span color=red>Ἦχος  α'</span>
Μὴ προσευξώμεθα  φαρισαϊκῶς, ἀδελφοί· ὁ γὰρ ὑψῶν ἑαυτὸν ταπεινωθήσεται, ταπεινωθῶμεν ἐναντίον τοῦ  Θεοῦ, τελωνικῶς διὰ νηστείας κράζοντες· Ἱλάσθητι ἡμῖν ὁ Θεός, τοῖς ἁμαρτωλοῖς. (Δίς)

Φαρισαῖος  κενοδοξίᾳ νικώμενος, καὶ Τελώνης τῇ μετανοίᾳ κλινόμενος, προσῆλθόν σοι τῷ  μόνῳ Δεσπότῃ, ἀλλ' ὁ μὲν καυχησάμενος, ἐστερήθη τῶν ἀγαθῶν, ὁ δὲ μὴ φθεγξάμενος,  ἠξιώθη τῶν δωρεῶν. Ἐν τούτοις τοῖς στεναγμοῖς, στήριξόν με Χριστὲ ὁ Θεὸς ὡς  φιλάνθρωπος.
<span color=red>Δόξα... Ἦχος πλ. δ'</span>
Παντοκράτορ  Κύριε, οἶδα, πόσα δύνανται τὰ δάκρυα· Ἐζεκίαν γὰρ ἐκ τῶν πυλῶν τοῦ θανάτου  ἀνήγαγον, τὴν ἁμαρτωλὸν ἐκ τῶν χρονίων πταισμάτων ἐρρύσαντο, τόν δὲ Τελώνην,  ὑπὲρ τὸν Φαρισαῖον ἐδικαίωσαν, καὶ δέομαι, σὺν αὐτοῖς ἀριθμήσας, ἐλέησόν με.

<span color=red>Καὶ  νῦν... Θεοτοκ. τὸ α' τοῦ ἐνδιατάκτου Ἤχου, Εἴσοδος, καὶ τὸ Προκείμενον τῆς  ἡμέρας.</span>

Ὁ Κύριος  ἐβασίλευσεν, εὐπρέπειαν ἐνεδύσατο.

<span color=red>Εἰς  τὴν Λιτὴν Στιχηρὰ τοῦ ἁγίου τῆς Μονῆς. Ἀπόστιχα τῆς Ὀκτωήχου τὰ κατ' Ἀλφάβητον. </span>
<span color=red>Δόξα... Ἦχος πλ. α'</span>
Βεβαρημένων τῶν  ὀφθαλμῶν μου ἐκ τῶν ἀνομιῶν μου, οὐ δύναμαι ἀτενίσαι, καὶ ἰδεῖν τὸν αἰθέρα τοῦ  οὐρανοῦ, ἀλλὰ δέξαι με ὡς τὸν Τελώνην, μετανοοῦντα Σωτήρ, καὶ ἐλέησόν με.
<span color=red>Καὶ  νῦν... Θεοτοκίον</span>
<span color=red>Ἦχος ὁ αὐτὸς</span>
Ναὸς καὶ πύλη  ὑπάρχεις, παλάτιον καὶ θρόνος τοῦ Βασιλέως, Παρθένε πάνσεμνε, δι' ἧς ὁ λυτρωτής  μου Χριστὸς ὁ Κύριος τοῖς ἐν σκότει καθεύδουσιν ἐπέφανεν, Ἥλιος ὑπάρχων  δικαιοσύνης, φωτίσαι θέλων οὓς ἔπλασε, κατ' εἰκόνα ἰδίαν, χειρὶ τῇ ἑαυτοῦ. Διὸ  Πανύμνητε, ὡς μητρικὴν παρρησίαν, πρὸς αὐτὸν κεκτημένη, ἀδιαλείπτως πρέσβευε,  σωθῆναι τὰς ψυχὰς ἡμῶν.

<span color=red>Ἀπολυτίκιον τό, Θεοτόκε Παρθένε, ἐκ γ'.</span>
<span color=red> </span>
<span color=red>Μετὰ  δὲ τὴν εὐλόγησιν τῶν Ἄρτων καὶ τὴν διάδοσιν, γίνεται Ἀνάγνωσις μεγάλη.</span>
<span color=red> </span>
<span color=red>Ἱστέον ὅτι τὴν Ἀκολουθίαν τοῦ ἐν τῇ παρούσῃ Κυριακῇ ἐπιλαχόντος Ἁγίου ψάλλομεν  τῇ παρελθούσῃ Παρασκευῇ εἰς τὸ Ἀπόδειπνον, εἰ μήπου τύχῃ μεγάλου Ἁγίου μνήμη.</span>
<span color=red> </span>
<span color=red>Τῌ  ΚΥΡΙΑΚῌ ΠΡΩΪ</span>

ΕΙΣ ΤΟΝ ΟΡΘΡΟΝ

<span color=red>Μετὰ  τὸν Ἑξάψαλμον, τό, Θεὸς Κύριος, ἡ συνήθης στιχολογία, τὰ Καθίσματα καὶ οἱ  Ἀναβαθμοὶ τῆς Ὀκτωήχου, τὸ Προκείμενον τό, Πᾶσα πνοή, καὶ τὸ ἐνδιάτακτον Ἑωθινὸν  Εὐαγγέλιον.</span>
<span color=red> </span>
<span color=red>Εἶτα  τό, Ἀνάστασιν Χριστοῦ θεασάμενοι καὶ τὸν Ν' Ψαλμόν. Καὶ μετὰ ταῦτα, ψάλλομεν τὰ  παρόντα Ἰδιόμελα.</span>
<span color=red> </span>
<span color=red>Δόξα... Ἦχος πλ. δ'</span>
Τῆς μετανοίας  ἄνοιξόν μοι πύλας Ζωοδότα· ὀρθρίζει γὰρ τὸ πνεῦμά μου, πρὸς ναὸν τὸν ἅγιόν σου,  ναὸν φέρον τοῦ σώματος, ὅλον ἐσπιλωμένον· ἀλλ' ὡς οἰκτίρμων κάθαρον, εὐσπλάγχνῳ  σου ἐλέει.
<span color=red>Καὶ  νῦν... Θεοτοκίον</span>
<span color=red>Ἦχος  ὁ αὐτὸς</span>
Τῆς σωτηρίας  εὔθυνόν μοι τρίβους, Θεοτόκε· αἰσχραῖς γὰρ κατερρύπωσα, τὴν ψυχὴν ἁμαρτίαις, ὡς  ῥαθύμως τὸν βίον μου, ὅλον ἐκδαπανήσας, ταῖς σαῖς πρεσβείαις ῥῦσαί με, πάσης  ἀκαθαρσίας.

<span color=red>Εἶτα, Στίχ.  Ἐλέησόν με ὁ Θεὸς κατὰ τὸ μέγα ἔλεός σου καὶ κατὰ τὸ πλῆθος τῶν οἰκτιρμῶν σου,  ἐξάλειψον τὸ ἀνόμημά μου.</span>

<span color=red>Ἦχος  πλ. β'</span>
Τὰ πλήθη τῶν  πεπραγμένων μοι δεινῶν, ἐννοῶν ὁ τάλας, τρέμω τὴν φοβερὰν ἡμέραν τῆς κρίσεως·  ἀλλὰ θαρρῶν εἰς τὸ ἔλεος τῆς εὐσπλαγχνίας σου, ὡς ὁ Δαυῒδ βοῶ σοι· Ἐλέησόν με ὁ  Θεός, κατὰ τὸ μέγα σου ἔλεος.

<span color=red>Οἱ  Κανόνες, ὁ Ἀναστάσιμος εἰς δ' ὁ Σταυροαναστάσιμος εἰς β' τῆς Θεοτόκου εἰς β',  καὶ τοῦ Τριῳδίου εἰς στ'. Ποίημα Γεωργίου.</span>
<span color=red> </span>
<span color=red>Κανὼν Τριῳδίου</span>
<span color=red> </span>
<span color=red>Οὗ ἡ  ἀκροστιχ, ἐν τοῖς Θεοτοκίοις. Γεωργίου.</span>
<span color=red> </span>
<span color=red>ᾨδὴ  α' Ἦχος πλ. β'</span>
<span color=red>Ὡς ἐν  ἠπείρῳ πεζεύσας</span>
Παραβολαῖς  ἐμβιβάζων πάντας Χριστός, πρὸς βίου διόρθωσιν, τὸν Τελώνην ἀνυψοῖ, ἐκ τῆς  ταπεινώσεως δεικνύς, Φαρισαῖον τῇ ἐπάρσει ταπεινούμενον.

Ἐκ ταπεινώσεως  γέρας ὑψοποιόν, ἐκ δὲ τῆς ἐπάρσεως, πτῶμα βλέπων χαλεπόν, τοῦ Τελώνου ζήλου τὰ  καλά, καὶ τὴν φαρισαϊκήν, κακίαν μίσησον.

Ἐξ ἀπονοίας  κενοῦται πᾶν ἀγαθόν, ἐκ δὲ ταπεινώσεως, καθαιρεῖται πᾶν κακόν, ἥν περ ἀσπασώμεθα  πιστοί, βδελυττόμενοι σαφῶς, τρόπον κενόδοξον.

Τὸ ταπεινόφρονας  εἶναι τοὺς ἑαυτοῦ Μαθητὰς βουλόμενος, ὁ τῶν πάντων Βασιλεύς, παραινῶν ἐδίδασκε  ζηλοῦν, τὸν Τελώνου στεναγμόν, καὶ τὴν ταπείνωσιν.

Ὡς Τελώνης  στενάζω, καὶ ὀδυρμοῖς ἀσιγήτοις Κύριε, νῦν προσέρχομαι τῇ σῇ εὐσπλαγχνίᾳ,  οἴκτειρον κᾀμέ, ταπεινώσει τὴν ζωήν, νῦν διεξάγοντα.
<span color=red>Θεοτοκίον</span>
Γνώμην, βουλήν,  προσδοκίαν, σῶμα, ψυχήν, καὶ τὸ πνεῦμα Δέσποινα, ἀνατίθημι πρὸς σέ, δυσχερῶν  ἐχθρῶν καὶ πειρασμῶν, καὶ μελλούσης ἀπειλῆς, ῥῦσαι καὶ σῶσόν με.
<span color=red>Καταβασία</span>
<span color=red> </span>
<span color=red>ᾨδὴ  γ'</span>
<span color=red>Οὐκ  ἔστιν ἅγιος ὡς σὺ</span>
Ἀπὸ κοπρίας καὶ  παθῶν, ταπεινὸς  ἀνυψοῦται, ἀρετῶν  ἀπὸ ὕψους,  καταπίπτει δὲ δεινῶς,  ὑψηλοκάρδιος πᾶς, οὗ τὸν  τρόπον, τῆς  κακίας φύγωμεν.

Κενοδοξία  ἐκκενοῖ πλοῦτον δικαιοσύνης, τῶν παθῶν  δὲ σκορπίζει, ἡ  ταπείνωσις πληθύν, ἣν  μιμουμένους ἡμᾶς, τῆς  μερίδος, δεῖξον  τοῦ Τελώνου Σωτήρ.

Ὡς ὁ Τελώνης καὶ  ἡμεῖς, τύπτοντες  εἰς τὸ στῆθος, κατανύξει  βοῶμεν· Ἱλάσθητι ὁ Θεός, ἡμῖν τοῖς  ἁμαρτωλοῖς, ὅπως  τούτου λάβωμεν τὴν ἄφεσιν.

Πρὸς ζῆλον  ἔλθωμεν πιστοί,  κατορθοῦντες τὸ πρᾷον,  ταπεινώσει συζῶντες, ἐκ  καρδίας στεναγμῷ, κλαυθμῷ  τε καὶ προσευχῇ, ὅπως  σχῶμεν ἐκ Θεοῦ συγχώρησιν.

Ἀποβαλλώμεθα  πιστοί, τὸν  ὑπέρογκον κόμπον, ἀπόνοιαν  δεινήν τε, καὶ τύφον  τὸν βδελυκτόν, καὶ τὴν  κακίστην Θεῷ Φαρισαίου, ἀπρεπῆ  ὠμότητα.
<span color=red>Θεοτοκίον</span>
Ἐν σοὶ τῇ μόνῃ  προσφυγῇ, πεποιθὼς  μὴ ἐκπέσω, τῆς καλῆς  προσδοκίας, ἀλλὰ  τύχοιμι τῆς σῆς,  ἐπικουρίας Ἁγνή, πάσης  βλάβης δυσχερῶν ῥυόμενος.
<span color=red>Καταβασία</span>
<span color=red> </span>
<span color=red>Κάθισμα Ἦχος δ'</span>
<span color=red>Ταχὺ  προκατάλαβε</span>
Ταπείνωσις  ὕψωσε, κατῃσχυμμένον κακοῖς, Τελώνην στυγνάσαντα, καὶ τό, Ἱλάσθητι, τῷ Κτίστῃ  βοήσαντα· ἔπαρσις δὲ καθεῖλεν, ἀπὸ δικαιοσύνης, δείλαιον Φαρισαῖον,  μεγαλορρημονοῦντα· ζηλώσωμεν διὸ τὰ καλά, κακῶν ἀπεχόμενοι.
<span color=red>Δόξα... Ὅμοιον</span>
Ταπείνωσις  ὕψωσε, πάλαι Τελώνην κλαυθμῷ βοήσαντα· Ἱλάσθητι, καὶ ἐδικαίωσεν. Αὐτὸν  μιμησώμεθα, ἅπαντες οἱ εἰς βάθος, τῶν κακῶν ἐμπεσόντες, κράξωμεν τῷ Σωτῆρι, ἀπὸ  βάθους καρδίας. Ἡμάρτομεν, ἱλάσθητι, μόνε φιλάνθρωπε.
<span color=red>Καὶ  νῦν... Θεοτοκίον, Ὅμοιον</span>
Ταχὺ δέξαι  Δέσποινα τὰς ἱκεσίας ἡμῶν, καὶ ταύτας προσάγαγε, τῷ σῷ Υἱῷ καὶ Θεῷ, Κυρία  Πανάμωμε· λῦσον τὰς περιστάσεις, τῶν εἰς σὲ προστρεχόντων, σύντριψον μηχανίας,  καὶ κατάβαλε θράσος, τῶν ὁπλιζομένων ἀθέων, κατὰ τῶν δούλων σου.

<span color=red>ᾨδὴ  δ'</span>
<span color=red>Χριστός μου δύναμις</span>
Ἀρίστην ἔδειξεν,  ὁδὸν ὑψώσεως τὴν ταπείνωσιν Λόγος, ταπεινωθείς, μέχρι καὶ μορφῆς δουλικῆς, ἣν  ἐκμιμούμενος ἅπας, ἀνυψοῦται ταπεινούμενος.

Ὑψώθη δίκαιος, καὶ  καταπέπτωκε, Φαρισαῖος, ἐν πλήθει  δὲ τῶν κακῶν, βρίθων  τεταπείνωται, ἀλλ' ἀνυψώθη  Τελώνης, παρ' ἐλπίδα  δικαιούμενος.

Πενίας πρόξενος, ἐκ  πλούτου τῶν ἀρετῶν, ἡ ἀπόνοια  ὤφθη, καὶ  πορισμός, αὖθις ἡ  ταπείνωσις,  δικαιοσύνης ἐξ ἄκρας ἀπορίας ἣν κτησώμεθα.

Προέφης Δέσποτα, τοῖς  μεγαλόφροσιν,  ἀντιτάσσεσθαι πάντως, καὶ  ταπεινοῖς, χάριν σὴν  παρέχων Σωτήρ,  ταπεινωθεῖσι νῦν ἡμῖν, τὴν σὴν  χάριν ἐξαπόστειλον.

Πρὸς θείαν  ὕψωσιν, ἀεὶ  ἀνάγων ἡμᾶς, ὁ Σωτὴρ  καὶ Δεσπότης ὑψοποιόν, ἔδειξε  ταπείνωσιν· τοὺς πόδας γὰρ τῶν Μαθητῶν αὐτοχείρως ἐναπένιψεν.
<span color=red>Θεοτοκίον</span>
Ὡς φῶς  ἀπρόσιτον, Παρθένε τέξασα, τῆς ψυχῆς μου τὸ σκότος φωτιστικῇ, αἴγλῃ διασκέδασον,  καὶ σωτηρίας πρὸς τρίβους, τὴν ζωήν μου χειραγώγησον.
Καταβασία

<span color=red>ᾨδὴ  ε'</span>
<span color=red>Τῷ  θείῳ φέγγει σου ἀγαθὲ</span>
Τοῦ Φαρισαίου  τὰς ἀρετάς, σπεύσωμεν μιμεῖσθαι καὶ ζηλοῦν, τὴν τοῦ Τελώνου ταπείνωσιν τὸ ἐν  ἑκατέροις μισοῦντες ἄτοπον, ἀπόνοιαν καὶ λύμην τῶν παραπτώσεων.

Δικαιοσύνης  δρόμος κενὸς ἤλεγκται συζεύξας ἐν αὐτῷ, ὁ  Φαρισαῖος τὴν οἴησιν, αὖθις δὲ  Τελώνης, ὑψοποιῷ  ἀρετῇ,  κτησάμενος συνέμπορον τὴν ταπείνωσιν.

Ἁρματηλάτης ἐν  ἀρεταῖς, ᾤετο  δραμεῖν Φαρισαῖος, ἀλλὰ  πεζὸς παρακλύδιον, ἅρμα  διαθέων, καλῶς  προέλαβε, συζεύξας  ὁ Τελώνης οἴκτῳ ταπείνωσιν.

Τὴν τοῦ Τελώνου  παραβολήν, πάντες  ἀναπτύξαντες τῷ νῷ, δεῦτε  ζηλώσωμεν δάκρυσι, πνεῦμα  συντετριμμένον Θεῷ προσάγοντες τὴν τῶν ἁμαρτημάτων ζητοῦντες ἄφεσιν.

Τὸν ὑψαυχῆ τε  καὶ μοχθηρόν,  ἀλαζονικόν τε καὶ θρασύν, πόρρῳ  ἀπώσωμεν ἔμφρονα, Φαρισαίου  τρόπον, δεινὸν  μεγάλαυχον, ὅπως μὴ  γυμνωθῶμεν, τῆς θείας  χάριτος.
<span color=red>Θεοτοκίον</span>
Ῥάβδον δυνάμεως,  Ἀγαθή, πᾶσιν ἐξαπόστειλον ἡμῖν, τοῖς ἐπὶ σοὶ καταφεύγουσι, κατακυριεύειν ἐν  μέσῳ πάντων ἐχθρῶν, παρέχουσα, καὶ ἐκ πάσης βλάβης ἐξαίρουσα.
<span color=red>Καταβασία</span>
<span color=red> </span>
<span color=red>ᾨδὴ  στ'</span>
<span color=red>Τοῦ  βίου τὴν θάλασσαν</span>
Τοῦ βίου τὸ  στάδιον, ὁ Τελώνης ἐν ταὐτῷ, καὶ Φαρισαῖος ἔδραμον· ἀλλ' ὁ μὲν ἀπονοίᾳ  κατενεχθείς, αἰσχρῶς ἐναυάγησεν, ὁ δὲ τῇ ταπεινώσει διεσῴζετο.

Τοῦ βίου τὸ  δίκαιον,  διαμείβοντες ἡμεῖς, δρόμον  ἐκμιμησώμεθα, τοῦ  Τελώνου μὲν φρόνημα ζηλωτόν, φύγωμεν  δὲ φύσημα βδελυκτὸν Φαρισαίου καὶ ζησώμεθα.

Τοὺς τρόπους  ζηλώσωμεν, τοῦ  Σωτῆρος Ἰησοῦ καὶ τὴν αὐτοῦ ταπείνωσιν, οἱ  ποθοῦντες τὴν ἄληκτον τῆς χαρᾶς, τυχεῖν  κατασκήνωσιν, ἐν τῇ  χώρᾳ τῶν ζώντων αὐλιζόμενοι.

Ὑπέδειξας  Δέσποτα, τοῖς οἰκείοις  Μαθηταῖς ὑψοποιὸν ταπείνωσιν, τῷ λεντίῳ  ζωννύμενος τὴν ὀσφύν, τοὺς  πόδας ἀπέπλυνας, καὶ τὸν  τρόπον μιμεῖσθαι παρεσκεύασας.

Τὸν βίον  διείλοντο, Φαρισαῖος  ἀρεταῖς, καὶ ὁ  Τελώνης πταίσμασιν· ἀλλ' ὁ μὲν τὴν  ἐξ ὄγκου φρενοβλαβῆ, ὑπέστη  ταπείνωσιν, ὁ δὲ  ἀνυψοῦται ταπεινόφρων φανείς.
<span color=red>Θεοτοκίον</span>
Γυμνὸν τῇ ἁπλότητι, τῇ ἀτέχνῳ τε ζωῇ, πλασθέντα παραβάσεως διπλόῃ περιέβαλέ με ἐχθρός,  σαρκός τε παχύτητι, νῦν δὲ σῇ μεσιτείᾳ, Κόρη, σώζομαι.
<span color=red>Καταβασία</span>
<span color=red> </span>
<span color=red>Κοντάκιον Ἦχος δ'</span>
<span color=red>Ἐπεφάνης σήμερον</span>
Φαρισαίου  φύγωμεν ὑψηγορίαν, καὶ Τελώνου μάθωμεν, τὸ ταπεινὸν ἐν στεναγμοῖς, πρὸς τὸν  Σωτῆρα κραυγάζοντες· Ἵλαθι μόνε ἡμῖν εὐδιάλλακτε.
<span color=red>Ἕτερον Ἦχος γ'</span>
<span color=red>Ἡ  Παρθένος σήμερον</span>
Στεναγμοὺς  προσοίσωμεν, τελωνικοὺς τῷ Κυρίῳ, καὶ αὐτῷ προσπέσωμεν, ἁμαρτωλοὶ ὡς Δεσπότῃ·  θέλει γὰρ τὴν σωτηρίαν πάντων ἀνθρώπων, ἄφεσιν παρέχει πᾶσι μετανοοῦσι· δι' ἡμᾶς  γὰρ ἐσαρκώθη Θεὸς ὑπάρχων Πατρὶ συνάναρχος.

<span color=red>Ὁ  Οἶκος</span>
Ἑαυτοὺς ἀδελφοὶ  ἅπαντες ταπεινώσωμεν, στεναγμοῖς καὶ ὀδυρμοῖς τύψωμεν τὴν συνείδησιν, ἵνα ἐν τῇ  κρίσει τότε τῇ αἰωνίᾳ, ἐκεῖ ὀφθῶμεν πιστοὶ ἀνεύθυνοι, τυχόντες ἀφέσεως· ἐκεῖ  γάρ ἐστιν ὄντως ἡ ἄνεσις, ἣν ἰδεῖν ἡμᾶς νῦν ἱκετεύσωμεν, ἐκεῖ ὀδύνη ἀπέδρα λύπη  καὶ οἱ ἐκ βάθους στεναγμοί, ἐν τῇ Ἐδὲμ τῇ θαυμαστῇ, ἧς ὁ Χριστός δημιουργός,  Θεὸς ὑπάρχων Πατρὶ συνάναρχος.

<span color=red>Συναξάριον</span>
Τῇ αὐτῇ ἡμέρα  τῆς τοῦ Τελώνου καὶ τοῦ Φαρισαίου ἐκ τοῦ Ἱεροῦ Εὐαγγελίου τοῦ Εὐαγγελιστοῦ Λουκᾶ  ιη' 10 - 14 παραβολῆς μνείαν ποιούμεθα.
<span color=red>Στίχοι</span>
Φαρισαΐζων, Ἱεροῦ μακρὰν γίνου,
Χριστὸς  γὰρ ἔνδον, ᾧ ταπεινὸς δεκτέον.
<span color=red>Ἕτεροι εἰς τὸ τριῴδιον</span>
Ὁ  δημιουργὸς τῶν ἄνω καὶ τῶν κάτω,
Τρισάγιον  μὲν ὕμνον ἐκ τῶν Ἀγγέλων,
Τριῴδιον  δὲ καὶ παρ' ἀνθρώπων δέχου.

Ταῖς τῶν Ἁγίων  πάντων,  μεγαλουργῶν σου πρεσβείαις, Χριστέ, ὁ Θεὸς  ἡμῶν ἐλέησον καὶ σῶσον ἡμᾶς. Ἀμήν.

<span color=red>ᾨδὴ  ζ'</span>
<span color=red>Δροσοβόλον μὲν τὴν κάμινον</span>
Δικαιώσεως τοῖς ἔργοις ἐπαιρόμενος, βρόχοις κενοδοξίας δεινῶς, περιεπάρη Φαρισαῖος ἄμετρα  αὐχῶν, Τελώνης δὲ κούφῳ τῷ πτερῷ, τῆς ταπεινώσεως ἀρθείς, Θεῷ προσήγγισε.

Ταπεινώσεως ὡς  κλίμακι χρησάμενος, τρόπῳ  Τελώνης πρὸς οὐρανῶν, ὕψος  ἐπήρθη, τῆς  ἀλαζονείας δὲ ἀρθείς, κουφότητι  δείλαιος σαθρᾷ, ὁ  Φαρισαῖος καταντᾷ, πρός ᾍδου  πέταυρον.

Τοὺς δικαίους  ἐνεδρεύων μὲν ὁ δόλιος, τρόποις  κενοδοξίας συλᾷ,  ἁμαρτωλοὺς δέ, βρόχοις  ἀπογνώσεως δεσμεῖ. Ἀλλ' οὖν  ἑκατέρων τῶν κακῶν, οἱ τοῦ Τελώνου ζηλωταί, ῥυσθῆναι σπεύσωμεν.

Ἐν προσευχῇ ἡμῶν  Θεῷ προσπέσωμεν, δάκρυσι  καὶ θερμοῖς στεναγμοῖς,  ἐκμιμούμενοι, τοῦ  Τελώνου τὴν ὑψοποιὸν ταπείνωσιν, μέλποντες  πιστοὶ· Εὐλογητὸς εἶ ὁ Θεός, ὁ τῶν  Πατέρων ἡμῶν.

Εἰσηγούμενος τοῖς Μαθηταῖς προέλεγες, Δέσποτα, μὴ  φρονεῖν ὑψηλά,  συναπάγεσθαι ταπεινοῖς διδάσκων δὲ Σωτήρ· διό σοι κραυγάζομεν πιστοί· Εὐλογητὸς  εἶ ὁ Θεός, ὁ τῶν  Πατέρων ἡμῶν.
<span color=red>Θεοτοκίον</span>
Ἰακώβ σε  καλλονὴν καὶ θείαν κλίμακα, κάτωθεν, ἣν ἑώρακε πρίν, ἐκτεταμένην, πρὸς ὕψος  γινώσκομεν, Σεμνή, κατάγουσαν ἄνωθεν Θεὸν σεσαρκωμένον, καὶ βροτούς, αὖθις  ἀνάγουσαν.
<span color=red>Καταβασία</span>
<span color=red> </span>
<span color=red>ᾨδὴ  η'</span>
<span color=red>Ἐκ  φλογὸς τοῖς Ὁσίοις</span>
Ταπεινόφρονι  γνώμῃ, ἵλεων Κύριον, ὁ Τελώνης στενάξας, εὗρε καὶ σέσωσται, τρόπῳ δὲ δεινῷ  γλώσσης μεγαλορρήμονος, τῆς δικαιοσύνης ἐκπίπτει Φαρισαῖος.

Φαρισαίου τὸν  τύφον, τῆς  προαιρέσεως, καὶ τὴν  προσηγορίαν, τῆς  καθαρότητος, φύγωμεν  πιστοί, ζηλοῦντες  τοῦ Τελώνου καλῶς, τὴν  ἠλεημένην,  ταπείνωσιν καὶ γνώμην.

Τὰς φωνὰς τοῦ  Τελώνου, πιστοὶ  φθεγξώμεθα, Ἱερῶ ἐν  ἁγίῳ· Ὁ Θεὸς ἵλαθι, ἵνα σὺν  αὐτῷ, τύχωμεν  συγχωρήσεως, λύμης  μεγαλαύχου ῥυσθέντες Φαρισαίου.

Στεναγμὸν τοῦ  Τελώνου πάντες ζηλώσωμεν, καὶ Θεῷ  ὁμιλοῦντες θερμοῖς τοῖς δάκρυσι, κράξωμεν  αὐτῷ· Φιλάνθρωπε ἡμάρτομεν,  εὔσπλαγχνε οἰκτίρμον. Ἱλάσθητι  καὶ σῶσον.

Εὐλογοῦμεν  Πατέρα, Υἱὸν καὶ  Ἅγιον Πνεῦμα.

Στεναγμῷ τοῦ  Τελώνου, Θεὸς  ἐπένευσε, δικαιώσας  τε τοῦτον, πᾶσιν  ὑπέδειξε,  κάμπτεσθαι ἀεί,  στεναγμοῖς τε καὶ δάκρυσι, τῶν  πλημμελημάτων,  αἰτούμενοι τὴν λύσιν.
<span color=red>Καὶ  νῦν... Θεοτοκίον</span>
Οὐκ ἐπίσταμαι  πλήν σου, ἄλλην ἀντίληψιν, Σὲ προβάλλομαι πρέσβιν, Ἁγνὴ πανάμωμε, σὲ πρὸς τὸν ἐκ  σοῦ, Τεχθέντα μεσίτριαν, πάντων τῶν λυπούντων, ἐλεύθερόν με δεῖξον.
<span color=red>Καταβασία</span>
<span color=red> </span>
<span color=red>ᾨδὴ  θ'</span>
<span color=red>Θεὸν  ἀνθρώποις ἰδεῖν</span>
Ὁδὸν ὑψώσεως τὴν  ταπείνωσιν, παρὰ Χριστοῦ λαβόντες, σωτηρίας ὑπόδειγμα, τοῦ Τελώνου τὸν τρόπον  ζηλώσωμεν, τύφον ὑπεροψίας, πόρρω βαλλόμενοι, γνώμῃ ταπεινόφρονι Θεὸν  ἐξιλεούμενοι.

Ψυχῆς ἀπόνοιαν  ἀπωσώμεθα, γνώμην  εὐθῆ ἐν ταπεινοφροσύνῃ κτησώμεθα, ἑαυτοὺς  δικαιοῦν μὴ σπουδάζωμεν, τὸν τῆς  κενοδοξίας, τύφον  μισήσωμεν, καὶ σὺν  τῷ Τελώνῃ, τὸν Θεὸν  ἱλεωσώμεθα.

Λιτὰς τῷ Κτίστῃ  οἴκτου προσφέρωμεν, τελωνικάς, τὰς  φαρισαϊκὰς ἐκτρεπόμενοι,  ἀχαρίστους εὐχάς,  μεγαλαύχους φωνάς, αἱ κατὰ  τοῦ πλησίον, κρίσιν  ἐπάγουσιν, ἵνα Θεὸν  ἵλεων, καὶ φῶς  ἐπισπασώμεθα.

Πολλῷ πταισμάτων  ἑσμῷ βαρούμενος, ὑπερβολῇ  κακίας τὸν Τελώνην παρήλασα, καὶ τοῦ  Φαρισαίου τὸν μεγάλαυχον, τύφον  προσεπισπῶμαι, πάντοθεν  ἔρημος, πάντων  καθιστάμενος καλῶν. Κύριε  φεῖσαί μου.

Τῆς σῆς ἀξίωσον  μακαριότητος, τοὺς διὰ  σὲ τῷ πνεύματι πτωχοὺς ἐνυπάρξαντας· εἰσηγήσει γὰρ τῆς σῆς προστάξεως, πνεῦμα  συντετριμμένον, σοὶ  προσκομίζομεν. Σῶτερ  προσδεξάμενος σῷζε, τοὺς σοὶ λατρεύοντας,

Θεῷ Τελώνης ποτὲ  εὐξάμενος, τῷ ἱερῷ  πιστῶς προσανιῶν,  δεδικαίωται· στεναγμοῖς γὰρ προσελθὼν καὶ δάκρυσι, συντριμμῷ  τε καρδίας, πάντα  ἀπέθετο, τῶν  ἁμαρτημάτων τὸν φόρτον ἐξιλεώσεσι.
<span color=red>Θεοτοκίον</span>
Ὑμνεῖν, δοξάζειν  καὶ μακαρίζειν σε, δίδου ἡμῖν ἀξίως τοῖς τιμῶσί σε, Πάναγνε, καὶ τὸν τόκον τὸν  σὸν μεγαλύνουσι, μόνη εὐλογημένη· σὺ γὰρ τὸ καύχημα, τῶν Χριστιανῶν καὶ πρὸς  Θεόν, πρέσβις εὐπρόσδεκτος.
<span color=red>Καταβασία</span>
<span color=red> </span>
<span color=red>Ἐξαποστειλάριον, τὸ Ἑωθινὸν Ἀναστάσιμον. Εἶτα τὰ παρόντα τοῦ Τριῳδίου.</span>
<span color=red> Τοῖς  Μαθηταῖς συνέλθωμεν</span>
Ὑψηγορίαν  φύγωμεν, Φαρισαίου κακίστην, ταπείνωσιν δὲ μάθωμεν, τοῦ Τελώνου ἀρίστην, ἵν'  ὑψωθῶμεν βοῶντες, τῷ Θεῷ σὺν ἐκείνῳ· Ἱλάσθητι τοῖς δούλοις σου, ὁ τεχθεὶς ἐκ  Παρθένου, Χριστὲ Σωτήρ, ἑκουσίως, καὶ Σταυρὸν ὑπομείνας, συνήγειρας τὸν κόσμον  σου θεϊκῇ δυναστείᾳ.
<span color=red>Θεοτοκίον, ὅμοιον</span>
Ὁ ποιητὴς τῆς  κτίσεως, καὶ Θεὸς τῶν ἁπάντων, σάρκα βροτείαν ἔλαβεν, ἐξ ἀχράντου γαστρός σου,  πανύμνητε Θεοτόκε, καὶ φθαρεῖσάν μου φύσιν, ὅλην ἀνεκαινούργησε, πάλιν ὡς πρὸ  τοῦ τόκου, καταλιπὼν μετὰ τόκον· ὅθεν πίστει σε πάντες ἀνευφημοῦντες κράζομεν·  Χαῖρε, κόσμου ἡ δόξα.

<span color=red>Εἰς  τοὺς Αἴνους,   Στιχηρὰ Ἀναστάσιμα τῆς Ὀκτωήχου δ'  καὶ  τὰ παρόντα τοῦ Τριῳδίου δ'. </span>
<span color=red>Ἦχος  α'</span>
Μὴ προσευξώμεθα  φαρισαϊκῶς, ἀδελφοί· ὁ γὰρ ὑψῶν ἑαυτὸν ταπεινωθήσεται, ταπεινωθῶμεν ἐναντίον τοῦ  Θεοῦ, τελωνικῶς διὰ νηστείας κράζοντες· Ἱλάσθητι ἡμῖν ὁ Θεός, τοῖς ἁμαρτωλοῖς.
<span color=red>Ὁ  αὐτὸς</span>
Φαρισαῖος  κενοδοξίᾳ νικώμενος, καὶ Τελώνης τῇ μετανοίᾳ κλινόμενος, προσῆλθόν σοι τῷ  μόνῳ Δεσπότῃ, ἀλλ' ὁ μὲν καυχησάμενος, ἐστερήθη τῶν ἀγαθῶν, ὁ δὲ μὴ φθεγξάμενος,  ἠξιώθη τῶν δωρεῶν. Ἐν τούτοις τοῖς στεναγμοῖς, στήριξόν με Χριστὲ ὁ Θεός, ὡς  φιλάνθρωπος.

<span color=red>Στίχ.  Ἐξομολογήσομαί σοι, Κύριε ἐν ὅλῃ καρδίᾳ μου, διηγήσομαι πάντα τὰ θαυμάσιά σου.</span>
<span color=red>Ἦχος  γ'</span>
Τοῦ Τελώνου καὶ  τοῦ Φαρισαίου τὸ διάφορον, ἐπιγνοῦσα, ψυχὴ μου· τοῦ μέν, μίσησον τὴν ὑπερήφανον  φωνήν, τοῦ δέ, ζήλωσον τὴν εὐκατάνυκτον εὐχήν, καὶ βόησον, ὁ Θεὸς ἱλάσθητί μοι  τῷ ἁμαρτωλῷ, καὶ ἐλέησόν με.

<span color=red>Στίχ.  Ἀνάστηθι Κύριε ὁ Θεός μου, ὑψωθήτω ἡ χείρ σου, μὴ ἐπιλάθῃ τῶν πενήτων σου εἰς  τέλος.</span>
<span color=red>Ἦχος  ὁ αὐτὸς</span>
Τοῦ Φαρισαίου  τὴν μεχάλαυχον φωνήν, πιστοὶ μισήσαντες, τοῦ δὲ Τελώνου τὴν εὐκατάνυκτον εὐχὴν  ζηλώσαντες, μὴ τὰ ὑψηλὰ φρονῶμεν, ἀλλ' ἑαυτοὺς ταπεινοῦντες, ἐν κατανύξει  κράξωμεν· ὁ Θεὸς ἱλάσθητι, ταῖς ἁμαρτίαις ἡμῶν.
<span color=red>Δόξα... Ἦχος πλ. δ'</span>
Ταῖς ἐξ ἔργων  καυχήσεσι, Φαρισαῖον δικαιοῦντα ἑαυτὸν κατέκρινας Κύριε, καὶ Τελώνην  μετριοπαθήσαντα, καὶ στεναγμοῖς ἱλασμὸν αἰτούμενον, ἐδικαίωσας· οὐ γὰρ  προσίεσαι, τοὺς μεγαλόφρονας λογισμούς, καὶ τὰς συντετριμμένας καρδίας, οὐκ  ἐξουθενεῖς· διὸ καὶ ἡμεῖς σοὶ προσπίπτομεν, ἐν ταπεινώσει τῷ παθόντι δι' ἡμᾶς·  Παράσχου τὴν ἄφεσιν καὶ τὸ μέγα ἔλεος.
<span color=red>Καὶ  νῦν... Θεοτοκίον</span>
Ὑπερευλογημένη  ὑπάρχεις, Θεοτόκε Παρθένε· διὰ γὰρ  τοῦ ἐκ σοῦ σαρκωθέντος, ὁ ᾍδης ἠχμαλώτισται, ὁ Ἀδὰμ ἀνακέκληται, ἡ κατάρα  νενέκρωται, ἡ Εὔα ἠλευθέρωται, ὁ θάνατος τεθανάτωται, καὶ ἡμεῖς ἐζωοποιήθημεν· διὸ  ἀνυμνοῦντες βοῶμεν·  Εὐλογητὸς  Χριστὸς ὁ Θεὸς ἡμῶν, ὁ οὕτως εὐδοκήσας, δόξα σοι.

<span color=red>Δοξολογία μεγάλη, καὶ Ἀπόλυσις</span>
<span color=red> </span>
<span color=red>ΕΙΣ  ΤΗΝ ΛΕΙΤΟΥΡΓΙΑΝ</span>

<span color=red>Τὰ  Τυπικά,  οἱ  Μακαρισμοὶ τῆς Ὀκτωήχου καὶ ἐκ τοῦ Κανόνος τοῦ Τριῳδίου ἡ ἕκτη Ὠδή,  Ὁ  Ἀπόστολος.   Προκείμενον. Ἦχος πλ. δ'.</span>

Εὔξασθε καὶ  ἀπόδοτε Κυρίῳ τῷ Θεῷ ἡμῶν.
<span color=red>Στίχ.  Γνωστὸς ἐν τῇ Ἰουδαίᾳ ὁ Θεός,</span>

<span color=red>Πρὸς  Τιμόθεον β' Ἐπιστολῆς Παύλου, Κεφ. Γ', 10-l5</span>
Τέκνον Τιμόθεε,  παρηκολούθηκάς μου τῇ διδασκαλίᾳ τῇ ἀγωγῇ, τῇ προθέσει, τῇ πίστει, τῇ μακροθυμίᾳ, τῇ ἀγάπῃ, τῇ ὑπομονῇ, τοῖς διωγμοῖς, τοῖς παθήμασιν, οἷα μοι  ἐγένετο ἐν Ἀντιοχείᾳ, ἐν Ἰκονίῳ, ἐν λύστροις, οἵους διωγμοὺς ὑπήνεγκα! καὶ ἐκ  πάντων με ἐρρύσατο ὁ Κύριος. Καὶ πάντες δὲ οἱ θέλοντες εὐσεβῶς ζῇν ἐν Χριστῷ  Ἰησοῦ, διωχθήσονται. Πονηροὶ δὲ ἄνθρωποι καὶ γόητες προκόψουσιν ἐπὶ τὸ χεῖρον,  πλανῶντες, καὶ πλανώμενοι. Σὺ δέ, μένε, ἐν οἷς ἔμαθες καὶ ἐπιστώθης, εἰδὼς παρὰ  τίνος ἔμαθες· καὶ ὅτι ἀπὸ βρέφους τὰ ἱερὰ γράμματα οἶδας, τὰ δυνάμενά σε σοφίσαι  εἰς σωτηρίαν, διὰ πίστεως τῆς ἐν Χριστῷ Ἰησοῦ, τῷ Κυρίῳ ἡμῶν.

<span color=red>Ἀλληλούϊα Ἦχος πλ. δ'</span>
Δεῦτε  ἀγαλλιασώμεθα τῷ Κυρίῳ,

<span color=red>Εὐαγγέλιον ἐκ τοῦ κατὰ Λουκᾶν.  ιη'  10-14</span>
Εἶπεν ὁ Κύριος  τὴν παραβολὴν ταύτην. Ἀνθρωποι δύο ἀνέβησαν εἰς τὸ Ἱερόν...

<span color=red>Κοινωνικὸν</span>
Αἰνεῖτε τὸν  Κύριον ἐκ τῶν οὐρανῶν· Αἰνεῖτε αὐτὸν ἐν τοῖς ὑψίστοις. Ἀλληλούϊα.
</document>