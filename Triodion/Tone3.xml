<?xml version="1.0" encoding="UTF-8"?>
<document book="triod" part="" name="Tone3" title="ΗΧΟΣ Γ'">
ΗΧΟΣ Γ'
<span color=red>ΗΧΟΣ Γ'</span>
<span color=red>Τῌ  ΚΥΡΙΑΚῌ ΕΣΠΕΡΑΣ</span>
<span color=red> </span>
<span color=red>Εἰς  τὸ Κύριε ἐκέκραξα</span>
<span color=red>Στιχηρὰ Κατανυκτικὰ</span>
<span color=red>Ἦχος γ'   ΤΟ  ΑΚΟΥΤΕ</span>
Ἑσπερινὸν  ὕμνον, προσφέρομέν σοι Χριστέ, μετὰ θυμιάματος, καὶ ᾠδῶν πνευματικῶν, ἐλέησον  Σωτὴρ τὰς ψυχὰς ἡμῶν.

Σῶσόν με Κύριε  ὁ Θεός μου· σὺ γὰρ πάντων ἡ σωτηρία, ὁ κλύδων με τῶν παθῶν ἐκταράττει, καὶ τὸ  βάρος τῶν ἀνομιῶν με βυθίζει· δός μοι χεῖρα βοηθείας, καὶ πρός φῶς ἀνάγαγέ με  κατανύξεως, ὡς μόνος εὔσπλαγχνος, καὶ φιλάνθρωπος.

Τὸν  διεσπαρμένον μου νοῦν συνάγαγε Κύριε, καὶ τὴν χερσωθεῖσάν μου καρδίαν καθάρισον,  ὡς τῷ Πέτρῳ διδούς μοι μετάνοιαν, ὡς τῷ Τελώνῃ στεναγμόν, καὶ ὡς τῇ Πόρνῃ  δάκρυα, ἵνα μεγάλῃ τῇ φωνῇ κραυγάζω σοι· ὁ Θεὸς σῶσόν με, ὡς μόνος εὔσπλαγχνος  καὶ φιλάνθρωπος.

Πολλάκις τὴν  ὑμνῳδίαν ἐκτελῶν, εὑρέθην τὴν ἁμαρτίαν ἐκπληρῶν, τῇ μὲν γλώττῃ ᾄσματα  φθεγγόμενος, τῇ δὲ ψυχῇ ἄτοπα λογιζόμενος, ἀλλ' ἑκάτερα διόρθωσον Χριστὲ ὁ Θεός,  διὰ τῆς μετανοίας, καὶ ἐλέησόν με.

<span color=red>Τῌ  ΔΕΥΤΕΡᾼ ΠΡΩΪ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν Α' Στιχολογίαν</span>
<span color=red>Καθίσματα Κατανυκτικὰ</span>
<span color=red>Ἦχος γ'</span>
Ἐπὶ τῆς δίκης  τῆς φοβερᾶς, ἄνευ κατηγόρων ἐλέγχομαι, ἄνευ μαρτύρων κατακρίνομαι· αἱ γὰρ βίβλοι  τοῦ συνειδότος ἀναπτύσσονται, καὶ τὰ ἔργα τὰ κεκρυμμένα ἀνακαλύπτονται, πρὶν οὖν  ἐν ἐκείνῳ τῷ πανδήμῳ θεάτρῳ, μέλλῃς ἐρευνῆσαι τὰ ἐμοὶ πεπραγμένα· ὁ Θεὸς  ἱλάσθητί μοι, καὶ σῶσόν με.

<span color=red>Στίχ.  Κύριε, μὴ τῷ θυμῷ σου ἐλέγξῃς με μηδὲ τῇ ὀργῇ σου παιδεύσῃς με.</span>

Ἕως πότε ψυχή  μου ἐπιμένεις τοῖς πταίσμασιν, ἕως τίνος λαμβάνεις μετανοίας ὑπέρθεσιν; λάβε  κατὰ νοῦν τὴν κρίσιν τὴν μέλλουσαν, καὶ βόησον τῷ Κυρίῳ· Ἥμαρτον ἀναμάρτητε,  Κύριε σῶσόν με.
<span color=red>Δόξα... Καὶ νῦν... Θεοτοκίον</span>
Ἕκαστος ὅπου  σῴζεται, ἐκεῖ δικαίως καὶ προστρέχει, καὶ ποία ἄλλη τοιαύτη καταφυγὴ ὡς σὺ  Θεοτόκε, σκέπουσα τὰς ψυχὰς ἡμῶν.

<span color=red>Εἰς  τὴν ζ' ᾨδὴν</span>
<span color=red>Μαρτυρικὸν</span>
Τίς μὴ θαυμάσῃ  τῶν ἁγίων Μαρτύρων τοὺς ἀηττήτους ἀγῶνας; τὶς μὴ ἐκπλαγῇ τὰ τούτων ἀεὶ  κατορθώματα; ὅτι ἐν πυρὶ καὶ μάστιξι, θηρσί τε καὶ σφαγαῖς, τὸν ἀντίδικον ἐχθρὸν  ἐτροπώσαντο, βασιλέων κολακείας βδελυξάμενοι, καὶ τυράννων ἀπειλὰς  ἀποσεισάμενοι· διὸ καὶ τοὺς στεφάνους ἐκομίσαντο, παρὰ Χριστοῦ τοῦ Θεοῦ, τοῦ  παρέχοντος τῷ Κόσμῳ τὸ μέγα ἔλεος.

<span color=red>Τῌ  ΤΡΙΤῌ ΠΡΩΪ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν Α' Στιχολογίαν</span>
<span color=red>Καθίσματα Κατανυκτικὰ</span>
<span color=red>Ἦχος γ'</span>
Παροικοῦσα ἐν  τῇ γῇ, ψυχή μου μετανόησον, χοῦς ἐν τάφῳ οὐχ ὑμνεῖ, πταισμάτων οὐ λυτροῦται·  βόησον Χριστῷ τῷ Θεῷ· Καρδιογνῶστα ἥμαρτον· πρὶν καταδικάσῃς με ἐλέησόν με.

<span color=red>Στίχ.  Κύριε, μὴ τῷ θυμῷ σου ἐλέγξῃς με μηδὲ τῇ ὀργῇ σου παιδεύσῃς με.</span>

Ἐν τῇ ὥρᾳ τῆς  προσευχῆς, μετανοεῖν ἐπαγγέλλομαι, καὶ ὁ ἐχθρὸς ἐπιμελῶς ἁμαρτάνειν, ἐμβάλλει  μοι ἄτοπα, ἀλλ' ἐξ αὐτοῦ με ῥῦσαι ὁ Θεός, καὶ ἐλέησόν με.
<span color=red>Δόξα... Καὶ νῦν... Θεοτοκίον</span>
Καταφυγὴ καὶ  δύναμις ἡμῶν Θεοτόκε, ἡ κραταιὰ βοήθεια τοῦ Κόσμου, ταῖς πρεσβείαις σου σῷζε  τοὺς δούλους σου, ἀπὸ πάσης ἀνάγκης, μόνη εὐλογημένη.

<span color=red>Εἰς  τὴν ζ' ᾨδὴν</span>
<span color=red>Μαρτυρικὸν</span>
Τὸ εὔψυχον τῆς  καρτερίας ὑμῶν, ἐνίκησε τὰ μηχανήματα τοῦ ἀρχεκάκου ἐχθροῦ, Ἀθλοφόροι  πανεύφημοι· διά τοῦτο τῆς αἰωνίου κατηξιώθητε μακαριότητος, ἀλλὰ πρεσβεύσατε τῷ  Κυρίῳ, τοῦ φιλοχρίστου λαοῦ, σῶσαι τὸ ποίμνιον, μάρτυρες ὑπάρχοντες τῆς  ἀληθείας.

<span color=red>Τῌ  ΤΕΤΑΡΤῌ ΠΡΩΪ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν Α' Στιχολογίαν</span>
<span color=red>Καθίσματα Σταυρώσιμα</span>
<span color=red>Ἦχος γ'</span>
<span color=red>Τὴν  ὡραιότητα  ΤΟ  ΑΚΟΥΤΕ</span>
Τὸ ἀναρίθμητον  τῆς ἐξουσίας σου, καὶ τὸ ἑκούσιον τὸ τῆς σταυρώσεως, αἱ τῶν Ἀγγέλων στρατιαί,  ἐξίσταντο καθορῶσαι, πῶς ὁ ἀθεώρητος, ἐν σαρκὶ ἐμαστίζετο, θέλων ἐκλυτρώσασθαι  ἐκ φθορᾶς τὸ ἀνθρώπινον; διὸ ὡς Ζωοδότῃ βοῶμέν σοι· Δόξα Χριστὲ τῇ Βασιλείᾳ σου.

<span color=red>Στίχ.  Ὑψοῦτε Κύριον τὸν Θεὸν ἡμῶν καὶ προσκυνεῖτε τῷ ὑποποδίῳ τῶν ποδῶν αὐτοῦ.</span>

Σταυρὸς ἐπάγη  ἐπὶ γῆς, καὶ ἥψατο τῶν οὐρανῶν, οὐχ ὡς τοῦ ξύλου φθάσαντος τὸ ὕψος, ἀλλὰ σοῦ τοῦ  ἐν αὐτῷ πληροῦντος τὰ σύμπαντα, δόξα σοι.
<span color=red>Δόξα... Καὶ νῦν... Σταυροθεοτοκίον</span>
Ῥάβδον δυνάμεως  κεκτημένοι, τὸν Σταυρὸν τοῦ Υἱοῦ σου Θεοτόκε, ἐν αὐτῷ καταβάλλομεν τῶν ἐχθρῶν τὰ  φρυάγματα, οἱ πόθῳ σε ἀπαύστως μεγαλύνοντες.

<span color=red>Εἰς  τὴν ζ' ᾨδὴν</span>
<span color=red>Μαρτυρικὸν</span>
Τῶν Ἀθλοφόρων  σου τὴν μνήμην Κύριε, ὑπερεφαίδρυνας ὡς Παντοδύναμος, ὅτι ἐνίσχυσας αὐτοὺς τὰ  πάθη σου μιμήσασθαι· ἐνίκησαν ἀνδρείως γὰρ τοῦ Βελίαρ τὴν δύναμιν· ὅθεν καὶ  ἀπέλαβον, ἰαμάτων χαρίσματα, αὐτῶν ταῖς ἱκεσίαις φιλάνθρωπε, εἰρήνην παράσχου  ταῖς ψυχαῖς ἡμῶν.

<span color=red>Τῌ  ΠΕΜΠΤῌ ΠΡΩΪ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν Α' Στιχολογίαν</span>
<span color=red>Καθίσματα Ἀποστολικὰ</span>
<span color=red>Ἦχος γ'</span>
<span color=red>Θείας πίστεως</span>
Θεῖοι κήρυκες  τῆς ἀληθείας, καὶ διδάσκαλοι τῆς Ἐκκλησίας, ἀνεδείχθητε αὐτόπται Ἀπόστολοι· καὶ  γὰρ εἰδώλων τὴν πλάνην πατήσαντες, καὶ τὴν Τριάδα τρανῶς ἐκηρύξατε, ἣν  πρεσβεύσατε μακάριοι, δωρήσασθαι ἡμῖν τὸ μέγα ἔλεος.

<span color=red>Στίχ.  Εἰς πᾶσαν τὴν γῆν ἐξῆλθεν ὁ φθόγγος αὐτῶν καὶ εἰς τὰ πέρατα τῆς οἰκουμένης τὰ  ῥήματα αὐτῶν.</span>

Δεῦτε ἅπαντες  τοὺς Ἀποστόλους ἀνυμνήσωμεν ὡς κυβερνήτας· τῶν εἰδώλων γὰρ τὴν πλάνην ἐδίωξαν,  καὶ πρὸς τὸ φῶς τῆς ζωῆς ἐπανήγαγον, καὶ τὴν Τριάδα δοξάζειν ἐδίδαξαν· ὅθεν  ἅπαντες αὐτῶν, τὴν σεβάσμιον μνήμην τελοῦντες οἱ πιστοί, τὸν Σωτῆρα δοξάζομεν.
<span color=red>Δόξα... Καὶ νῦν... Θεοτοκίον</span>
Ὡς ἀγεώργητος  Παρθένε ἄμπελος, τὸν ὡραιότατον βότρυν ἐβλάστησας, ἀναπηγάζοντα ἡμῖν τὸν οἶνον  τὸν σωτήριον, τὸν πάντων εὐφραίνοντα τὰς ψυχὰς καὶ τὰ σώματα· ὅθεν ὡς αἰτίαν σε,  τῶν καλῶν μακαρίζοντες, ἀεὶ σὺν τῷ Ἀγγέλῳ βοῶμέν σοι· Χαῖρε ἡ κεχαριτωμένη.

<span color=red>Εἰς  τὴν ζ' ᾨδὴν</span>
<span color=red>Μαρτυρικὸν</span>
<span color=red>Ἦχος γ'</span>
<span color=red>Τὴν  ὡραιότητα  ΤΟ  ΑΚΟΥΤΕ</span>
Θωρακισάμενοι  τὴν πανοπλίαν Χριστοῦ, καὶ ἐνδυσάμενοι ὅπλα τῆς πίστεως, τὰς παρατάξεις τοῦ  ἐχθροῦ ἀθλητικῶς κατεβάλετε· προθύμως τῇ ἐλπίδι γάρ, τῆς ζωῆς ὑπεμείνατε, καὶ  πάσας τὰς τῶν Τυράννων, ἀπειλάς τε καὶ μάστιγας· διὸ καὶ τοὺς στεφάνους  ἐδέξασθε, Μάρτυρες Χριστοῦ καρτερόψυχοι.

<span color=red>Τῌ  ΠΑΡΑΣΚΕΥῌ ΠΡΩΪ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν Α' Στιχολογίαν</span>
<span color=red>Καθίσματα Σταυρώσιμα</span>
<span color=red>Ἦχος γ'</span>
<span color=red>Τὴν  ὡραιότητα</span>
Σταυρὸν καὶ  θάνατον, παθεῖν ἑλόμενος, μέσον τῆς Κτίσεως τοῦτον κατέπηξας, ὅτε εὐδόκησας  Σωτήρ, τὸ σῶμά σου προσηλωθῆναι, τότε καὶ ὁ ἥλιος τὰς ἀκτῖνας ἀπέκρυψε, ταῦτα  καὶ Λῃστὴς ὁρῶν, Θεόν σε ὡμολόγησε, βοῶν σοι· Μνήσθητί μου Κύριε, καὶ ἔλαβε  πιστεύσας τὸν Παράδεισον.

<span color=red>Στίχ.  Ὑψοῦτε Κύριον τὸν Θεὸν ἡμῶν καὶ προσκυνεῖτε τῷ ὑποποδίῳ τῶν ποδῶν αὐτοῦ.</span>

Ἐν κυπαρίσσῳ,  καὶ πεύκῃ, καὶ κέδρῳ, ὑψώθης ὁ Ἀμνὸς τοῦ Θεοῦ, ἵνα σώσῃς τοὺς ἐν πίστει  προσκυνοῦντας, τὴν ἑκούσιόν σου Σταύρωσιν· Χριστὲ ὁ Θεὸς δόξα σοι.
<span color=red>Δόξα... Καὶ νῦν... Σταυροθεοτοκίον</span>
<span color=red>Τὴν  ὡραιότητα</span>
Τὸν  ἐπονείδιστον Οἰκτίρμον θάνατον, διὰ σταυρώσεως, ἑκὼν ὑπέμεινας· ὃν ἡ τεκοῦσά σε  Χριστέ, ὁρῶσα ἐτιτρώσκετο· ἧς ταῖς παρακλήσεσι, διὰ σπλάγχνα ἐλέους σου, μόνε  ὑπεράγαθε, καὶ φιλάνθρωπε Κύριε, οἰκτείρησον καὶ σῶσον τὸν Κόσμον, ὁ αἴρων τὴν  τούτου ἁμαρτίαν.

<span color=red>Εἰς  τὴν ζ' ᾨδὴν</span>
<span color=red>Μαρτυρικὸν</span>
Ἐκλάμπετε διὰ  τῆς πίστεως, ὑπέρλαμπροι φωστῆρες Ἅγιοι, θεοσεβείας ἰατροί, ἀθλοφόροι  πανεύφημοι· τῶν τυράννων γὰρ τοὺς αἰκισμοὺς μὴ δειλανδρίσαντες, τῶν εἰδώλων τὰς  δυσφημίας κατηδαφίσατε, τρόπαιον ἔχοντες ἀήττητον, τὸν Σταυρὸν τῆς ἀληθείας.

<span color=red>Τῌ  ΠΑΡΑΣΚΕΥῌ ΕΣΠΕΡΑΣ</span>
<span color=red> </span>
<span color=red>Εἰς  τὸ Κύριε ἐκέκραξα</span>
<span color=red>Στιχηρὰ Μαρτυρικὰ</span>
<span color=red>Ἦχος γ'</span>
Μεγάλη τῶν  Μαρτύρων σου Χριστὲ ἡ δύναμις· ἐν μνήμασι γὰρ κεῖνται, καὶ πνεύματα διώκουσι,  καὶ κατήργησαν ἐχθροῦ τὴν ἐξουσίαν, τῇ πίστει τῆς Τριάδος, ἀγωνισάμενοι ὑπὲρ τῆς  εὐσεβείας.

Προφῆται καὶ  Ἀπόστολοι Χριστοῦ, καὶ Μάρτυρες, ἐδίδαξαν ὑμνεῖσθαι, Τριάδα Ὁμοούσιον, καὶ  ἐφώτισαν τὰ ἔθνη τὰ πεπλανημένα, καὶ κοινωνοὺς Ἀγγέλων ἐποίησαν, τοὺς υἱοὺς τῶν  ἀνθρώπων.

Οἱ Μάρτυρές σου  Κύριε, πίστει στηριχθέντες, ἐλπίδι βεβαιωθέντες, τοῦ ἐχθροῦ τὴν τυραννίδα  ἔλυσαν, καὶ τυχόντες τῶν στεφάνων, μετὰ τῶν Ἀσωμάτων πρεσβεύουσιν, ὑπὲρ τῶν  ψυχῶν ἡμῶν.

Μεγάλη τοῦ  Σταυροῦ σου Κύριε ἡ δύναμις· ἐπάγη γὰρ ἐν τόπῳ, καὶ ἐνεργεῖ ἐν Κόσμῳ, καὶ  ἀνέδειξεν ἐξ ἁλιέων Ἀποστόλους, καὶ ἐξ ἐθνῶν Μάρτυρας, ἵνα πρεσβεύωσιν ὑπὲρ τῶν  ψυχῶν ἡμῶν.
<span color=red>Δόξα... Νεκρώσιμον</span>
<span color=red>τοῦ  Δαμασκηνοῦ</span>
Πάντα ματαιότης  τὰ ἀνθρώπινα, ὅσα οὐχ ὑπάρχει μετὰ θάνατον, οὐ παραμένει ὁ πλοῦτος, οὐ συνοδεύει  ἡ δόξα· ἐπελθὼν γὰρ ὁ θάνατος, ταῦτα πάντα ἐξηφάνισται. Διὸ Χριστῷ τῷ ἀθανάτῳ  βοήσωμεν· Τοὺς μεταστάντας ἐξ ἡμῶν ἀνάπαυσον, ἔνθα πάντων ἐστὶν εὐφραινομένων ἡ  κατοικία.
<span color=red>Καὶ  νῦν... Θεοτοκίον</span>
Πῶς μὴ  θαυμάσωμεν, τὸν θεανδρικόν σου τόκον πανσεβάσμιε; Πεῖραν γὰρ ἀνδρὸς μὴ δεξαμένη  Πανάμωμε, ἔτεκες ἀπάτορα Υἱὸν ἐν σαρκί, τὸν πρὸ αἰώνων ἐκ Πατρός γεννηθέντα  ἀμήτορα, μηδαμῶς ὑπομείναντα τροπήν, ἢ φυρμόν, ἢ διαίρεσιν, ἀλλ' ἑκατέρας οὐσίας  τὴν ἰδιότητα σώαν φυλάξαντα. Διὸ Μητροπάρθενε Δέσποινα, αὐτόν ἱκέτευε, σωθῆναι  τὰς ψυχὰς τῶν ὀρθοδόξως, Θεοτόκον ὁμολογούντων σε.

<span color=red>Τῼ  ΣΑΒΒΑΤῼ ΠΡΩΪ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν Α' Στιχολογίαν</span>
<span color=red>Καθίσματα Μαρτυρικὰ</span>
<span color=red>Ἦχος γ</span>
Ὅσοι  φιλομάρτυρες, εὐφράνθητε καὶ νῦν, συμφώνως ἀναμέλποντες τὴν ὑμνῳδίαν τῷ Χριστῷ·  ὡς γὰρ φωστῆρες ἐν Κόσμῳ, ἀνέτειλεν ἡμῖν τὴν ἐτήσιον μνήμην τῶν Ἀθλοφόρων αὐτοῦ,  θαυμάτων χάριν ἐκπέμπουσαν, καὶ φωτίζουσαν τὸν νοῦν, καὶ τὰς ψυχὰς ἡμῶν.

<span color=red>Στίχ.  Θαυμαστὸς ὁ Θεὸς ἐν τοῖς ἁγίοις αὐτοῦ, ὁ Θεὸς Ἰσραὴλ αὐτὸς δώσει δύναμιν καὶ  κραταίωσιν τῷ λαῷ αὐτοῦ· εὐλογητὸς ὁ Θεός.</span>

Τὸ εὔψυχον τῆς  καρτερίας ὑμῶν, ἐνίκησε τὰ μηχανήματα τοῦ ἀρχεκάκου ἐχθροῦ, Ἀθλοφόροι  πανεύφημοι· διὰ τοῦτο τῆς αἰωνίου κατηξιώθητε μακαριότητος. Ἀλλὰ πρεσβεύσατε τῷ  Κυρίῳ, τοῦ φιλοχρίστου λαοῦ, σῶσαι τὸ ποίμνιον, Μάρτυρες ὑπάρχοντες τῆς  ἀληθείας.

<span color=red>Στίχ. τοῖς  Ἁγίοις τοῖς ἐν  τῇ γῇ αὐτοῦ ἐθαυμάστωσεν ὁ Κύριος, πάντα τὰ θελήματα αὐτοῦ ἐν αὐτοῖς.</span>

Ἐκλάμπετε διὰ  τῆς πίστεως, ὑπέρλαμπροι φωστῆρες Ἅγιοι, θεοσεβείας ἰατροί, ἀθλοφόροι  πανεύφημοι· τῶν τυράννων γὰρ τοὺς αἰκισμοὺς μὴ δειλανδρίσαντες, τῶν εἰδώλων τὰς  δυσφημίας κατηδαφίσατε, τρόπαιον ἔχοντες ἀήττητον, τὸν Σταυρὸν τῆς ἀληθείας.
<span color=red>Δόξα... Νεκρώσιμον</span>
<span color=red>Τὴν  ὡραιότητα</span>
Ὅτε τῷ λόγῳ σου  παραστησόμεθα, τῷ ἀδεκάστῳ σου Βήματι Κύριε, μὴ κατακρίνῃς τοὺς εἰς σέ, Σωτὴρ  ἡμῶν πεπιστευκότας· πάντες γὰρ ἡμάρτομεν, ἀλλὰ σοῦ οὐκ ἀπέστημεν· ὅθεν  δυσωποῦμέν σε, ἐν σκηναῖς τῶν Δικαίων σου, Χριστέ, οὓς προσελάβου κατάταξον, ὡς  μόνος ὑπάρχων πολυέλεος.
<span color=red>Καὶ  νῦν... Θεοτοκίον</span>
Σὲ τὴν  μεσιτεύσασαν τὴν σωτηρίαν τοῦ γένους ἡμῶν, ἀνυμνοῦμεν Θεοτόκε Παρθένε· ἐν τῇ  σαρκὶ γὰρ τῇ ἐκ σοῦ προσληφθείσῃ, ὁ Υἱός σου καὶ Θεὸς ἡμῶν, τὸ διὰ Σταυροῦ  καταδεξάμενος πάθος, ἐλυτρώσατο ἡμᾶς ἐκ φθορᾶς ὡς φιλάνθρωπος.

<span color=red>Εἰς  τοὺς Αἴνους</span>
<span color=red>Στιχηρὰ Μαρτυρικὰ</span>
<span color=red>Ἦχος γ'</span>
Τῶν ἁγίων  Ἀθλοφόρων τὴν μνήμην, δεῦτε λαοὶ ἅπαντες τιμήσωμεν, ὅτι θέατρον γενόμενοι  Ἀγγέλοις, καὶ ἀνθρώποις, τὸν τῆς νίκης στέφανον, παρὰ Χριστοῦ ἐκομίσαντο, καὶ  πρεσβεύουσιν ὑπὲρ τῶν ψυχῶν ἡμῶν.

Βασιλέων καὶ  τυράννων, τὸν φόβον ἀπώσαντο, οἱ Χριστοῦ στρατιῶται, καὶ εὐθαρσῶς καὶ ἀνδρείως,  αὐτὸν ὡμολόγησαν τῶν ἁπάντων Κύριον, Θεὸν καὶ Βασιλέα ἡμῶν, καὶ πρεσβεύουσιν  ὑπερ τῶν ψυχῶν ἡμῶν.

Αἱ δυνάμεις τῶν  ἁγίων Ἀγγέλων, ἐθαύμασαν τῶν Μαρτύρων τοὺς ἄθλους, ὅτι σῶμα περικείμενοι,  βασάνων κατεφρόνησαν, μιμηταὶ γενόμενοι, τοῦ πάθους τοῦ Σωτῆρος Χριστοῦ, καὶ  πρεσβεύουσιν ὑπὲρ τῶν ψυχῶν ἡμῶν.

Ὡς φωστῆρες ἐν  Κόσμῳ λάμπετε, καὶ μετὰ θάνατον ἅγιοι Μάρτυρες, τὸν ἀγῶνα τὸν καλὸν  ἀγωνισάμενοι· διὸ ἔχοντες παρρησίαν, Χριστὸν τὸν Θεὸν ἱκετεύσατε, ἐλεηθῆναι τὰς  ψυχὰς ἡμῶν.
<span color=red>Δόξα... Νεκρώσιμον</span>
Ἀνθρωποι τί  μάτην ταραττόμεθα; ὁ δρόμος βραχύς ἐστιν, ὃν τρέχομεν, καπνὸς ὑπάρχει ὁ βίος,  καὶ ἀτμὶς καὶ τέφρα καὶ κόνις, πρὸς ὀλίγον φαινόμενος, καὶ ταχέως ἀχρειούμενος.  Διὸ Χριστῷ τῷ ἀθανάτῳ βοήσωμεν· Τοὺς μεταστάντας ἐξ ἡμῶν ἀνάπαυσον, ἔνθα πάντων  ἐστίν, εὐφραινομένων ἡ κατοικία ἐν σοί.
<span color=red>Καὶ  νῦν... Θεοτοκίον</span>
Θεοτόκε ἡ  προστασία πάντων τῶν δεομένων, εἰς σὲ θαρροῦμεν, εἰς σὲ καυχώμεθα, ἐν σοὶ πᾶσα ἡ  ἐλπὶς ἡμῶν ἐστι, πρέσβευε τῷ ἐκ σοῦ τεχθέντι ὑπὲρ ἀχρείων δούλων σου.

<span color=red>Ἀπόστιχα</span>
<span color=red>Νεκρώσιμα Προσόμοια</span>
<span color=red>τοῦ  Θεοφάνους</span>
<span color=red>Ἦχος γ'</span>
<span color=red>Τῷ  τύπῳ τοῦ Σταυροῦ</span>
Δοξάζω τὸν  Σταυρόν σου τὸν τίμιον, δι' οὗ ζωὴ δεδώρηται, καὶ τρυφῆς ἡ ἀπόλαυσις, τοῖς ἐν  πίστει καὶ πόθῳ σε ὑμνοῦσι, μόνε Πολυέλεε. Διὸ βοῶμέν σοι Χριστὲ ὁ Θεός· Τοὺς  μεταστάντας ἐξ ἡμῶν ἀνάπαυσον, ἔνθα πάντων ἐστίν, εὐφραινομένων ἡ κατοικία ἐν  σοί.

<span color=red>Στίχ.  Μακάριοι, οὓς ἐξελέξω καὶ προσελάβου, Κύριε.</span>

Ὁ μόνος  ἐλεήμων, καὶ εὔσπλαγχνος, ὁ ἔχων ἀκατάληπτον ἀγαθότητος πέλαγος, ὁ γινώσκων τὴν  φύσιν τῶν ἀνθρώπων, ἣν ἐδημιούργησας, σὲ ἱκετεύομεν Χριστὲ ὁ Θεός. Τοὺς  μεταστάντας ἐξ ἡμῶν ἀνάπαυσον, ἔνθα πάντων ἐστίν, εὐφραινομένων ἡ κατοικία ἐν  σοί.

<span color=red>Στίχ.  Καὶ τὸ μνημόσυνον αὐτῶν εἰς γενεὰν καὶ γενεάν.</span>

Ὑπνώσας ἐν τῷ  τάφῳ ὡς ἄνθρωπος, δυνάμει ἀηττήτῳ σου, ὡς Θεὸς ἐξανέστησας, τοὺς ἐν τάφῳ  ὑμνοῦντας, ἀσιγήτως ὕμνον σοι προσφέροντας. Διὸ βοῶμέν σοι Χριστὲ ὁ Θεός· Τοὺς  μεταστάντας ἐξ ἡμῶν ἀνάπαυσον, ἔνθα πάντων ἐστίν, εὐφραινομένων ἡ κατοικία ἐν  σοί.
<span color=red>Δόξα... Καὶ νῦν... Θεοτοκίον</span>
Λαμπάδα νοητὴν σε βαστάζουσαν, τὸ  φέγγος τῆς Θεότητος, ὁμιλῆσαν παχύτητι τῆς ἀνθρώπων οὐσίας, Θεοτόκε πάντες  ἐπιστάμεθα, τὸν σὸν δυσώπησον Υἱὸν καὶ Θεόν. Τοὺς μεταστάντας ἐξ ἡμῶν ἀνάπαυσον,  ἔνθα πάντων ἐστίν, εὐφραινομένων ἡ κατοικία ἐν σοί.

</document>