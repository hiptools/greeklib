<?xml version="1.0" encoding="UTF-8"?>
<document book="triod" part="" name="t72" title="Τῌ ΑΥΤῌ ΚΥΡΙΑΚῌ ΕΣΠΕΡΑΣ">
ΔΕΥΤΕΡᾼ
<span color=red>Τῌ ΑΥΤῌ ΚΥΡΙΑΚῌ ΕΣΠΕΡΑΣ</span>
<span color=red>ΕΙΣ ΤΟΝ ΕΣΠΕΡΙΝΟΝ</span>

<span color=red>Στιχηρὰ Προσόμοια  Ποίημα Ἰωσὴφ</span>
<span color=red>Ἦχος γ' Μεγάλη  τοῦ Σταυροῦ σου</span>
Μεγίστους ἐν καιρῷ, πιστοὶ  ἐπιδειξώμεθα, τῆς ἐγκρατείας πόνους, ὅπως μεγίστης δόξης ἐπιτύχωμεν ἐλέει, τοῦ  μεγάλου Θεοῦ καὶ Βασιλέως, ἀπολυτρούμενοι, τῆς φλογὸς τῆς γεέννης.

Τὸν χρόνον τῆς Νηστείας, νῦν  ὑπερμεσάσαντες, ἀρχὴν ἐνθέου δόξης, σαφῶς ἐπιδειξώμεθα, καὶ εἰς τέλος ἐναρέτου  πολιτείας, φθάσαι θερμῶς σπεύσωμεν, ὅπως ληψώμεθα, τὴν τρυφὴν τὴν ἀγήρω.
Ἕτερον Ποίημα Θεοδώρου
<span color=red>Ἦχος βαρὺς</span>
<span color=red>Καταφρονήσαντες πάντων</span>
Ὑπερμεσάσαντες ταύτην, τὴν ἱερὰν  τῆς Νηστείας περίοδον, πρὸς τὸ μέλλον ἐν χαρᾷ, διευθυδρομήσωμεν, εὐποιΐας ἐλαίῳ,  τὰς ψυχὰς ἀλειφόμενοι, ὅπως ἀξιωθῶμεν Χριστοῦ τοῦ Θεοῦ ἡμῶν, καὶ τὰ θεῖα  Παθήματα, προσκυνῆσαι, προφθάσαι, καὶ τὴν φρικτὴν καὶ ἁγίαν Ἀνάστασιν.
<span color=red>Καὶ τοῦ Μηναίου,  Προσόμοια γ'</span>
<span color=red>Θεοτοκίον</span>
<span color=red>Δόξα... Καὶ νῦν...</span>
<span color=red> </span>
<span color=red>Προκείμενον Ἦχος πλ.  δ'</span>
Μὴ ἀποστρέψῃς τὸ πρόσωπόν σου ἀπὸ  τοῦ παιδός σου, ὅτι θλίβομαι, ταχὺ ἐπάκουσόν μου, πρόσχες τῇ ψυχῇ μου, καὶ  λύτρωσαι αὐτήν.
<span color=red>Στίχ.  Ἡ σωτηρία σου, ὁ Θεός, ἀντιλάβοιτό  μου.</span>
<span color=red>Στίχ.  Ἰδέτωσαν πτωχοί, καὶ  εὐφρανθήτωσαν.</span>

<span color=red>Ἀπόστιχα</span>
<span color=red>Ἰδιόμελον Ἦχος βαρὺς</span>
Ὁ τὸν ἀμπελῶνα φυτεύσας, καὶ τοὺς  ἐργάτας καλέσας, ἐγγὺς ὑπάρχει Σωτήρ, δεῦτε οἱ τῆς Νηστείας ἀγωνισταί, μισθὸν  ἀπολαύσωμεν, ὅτι πλούσιος ὑπάρχει, ὁ δοτήρ καὶ ἐλεήμων, μικρὸν ἐργασάμενοι,  κομισώμεθα, τὸ τῆς ψυχῆς ἔλεος.
<span color=red>Ἕτερον Ἰδιόμελον  Ποίημα Στεφάνου</span>
<span color=red>Ἦχος πλ. β'</span>
Λῃσταῖς λογισμοῖς, περιπεσὼν ὁ  Ἀδάμ, ἐκλάπη τὸν νοῦν, τραυματισθεὶς τὴν ψυχήν, καὶ ἔκειτο γυμνὸς ἀντιλήψεως,  οὔτε Ἱερεὺς ὁ πρὸ τοῦ νόμου προσέσχεν αὐτῷ, οὔτε Λευΐτης μετὰ νόμον ἐπεῖδεν  αὐτόν, εἰμὴ σὺ ὁ παραγενόμενος Θεός, οὐκ ἐκ Σαμαρείας, ἀλλ' ἐκ τῆς Θεοτόκου,  Κύριε δόξα σοι.
<span color=red>Μαρτυρικὸν</span>
Οἱ Μάρτυρές σου Κύριε, οὐκ  ἠρνήσαντό σε, οὐκ ἀπέστησαν ἀπὸ τῶν ἐντολῶν σου, ταῖς αὐτῶν πρεσβείαις ἐλέησον  ἡμᾶς.
<span color=red>Δόξα... Καὶ νῦν ...  Θεοτοκίον</span>
Ἀρχαγγελικῶς ἀνυμνήσωμεν πιστοί,  τὴν οὐράνιον Παστάδα, καὶ πύλην σφραγισθεῖσαν ἀληθῶς. Χαῖρε δι' ἧς ἀνεβλάστησεν  ἡμῖν, ὁ Σωτὴρ τῶν ἁπάντων, Χριστὸς ὁ ζωοδότης καὶ Θεός, κατάβαλε Δέσποινα τοὺς  ἀθέους τυράννους ἐχθροὺς ἡμῶν, τῇ χειρί σου Ἄχραντε, ἡ ἐλπὶς Χριστιανῶν.

<span color=red>Τῌ ΔΕΥΤΕΡᾼ ΤΗΣ Ε΄  ΒΔΟΜΑΔΟΣ</span>
<span color=red>ΕΙΣ ΤΟΝ ΟΡΘΡΟΝ</span>
<span color=red> </span>
<span color=red>Μετὰ τὴν β'  Στιχολογίαν</span>
<span color=red>Καθίσματα Ἦχος γ'</span>
<span color=red>Τὴν ὡραιότητα</span>
Ὁ ὡραιότατος, καιρὸς ἐφέστηκεν, ἡ  ἀξιέπαινος, ἡμέρα ἔλαμψε, τῆς ἐγκρατείας ἀδελφοί, σπουδάσωμεν καθαρθῆναι, ὅπως  ἐποφθείημεν, καθαροὶ τῷ Ποιήσαντι, καὶ τῆς ὡραιότητος, τῆς αὐτοῦ ἐπιτύχωμεν,  πρεσβείαις τῆς αὐτὸν κυησάσης, μόνης ἁγνῆς Θεομήτορος.
<span color=red>Θεοτοκίον Αὐτόμελον</span>
Τὴν ὡραιότητα, τῆς παρθενίας σου,  καὶ τὸ ὑπέρλαμπρον, τὸ τῆς ἁγνείας σου, ὁ Γαβριὴλ καταπλαγείς, ἐβόα σοι Θεοτόκε·  Ποῖόν σοι ἐγκώμιον, προσαγάγω ἐπάξιον, τί δὲ ὀνομάσω σε; ἀπορῶ καὶ ἐξίσταμαι·  διὸ ὡς προσετάγην βοῶ σοι· Χαῖρε ἡ Κεχαριτωμένη.

<span color=red>Μετὰ τὴν γ'  Στιχολογίαν </span>
<span color=red>Καθίσματα Ἦχος βαρὺς</span>
<span color=red>Κύριε ἡμεῖς ἑσμὲν</span>
Κύριε ὁδοὺς ἡμῖν προφθάσαι, τὴν  σήμερον ἡμέραν, Ἑβδομάδα ἁγίαν, προλάμπουσαν φαιδρῶς, τῆς Λαζάρου ἐκ νεκρῶν  ἐγέρσεως φρικτῆς, ἀξίωσον τοὺς δούλους σου, τῷ φόβῳ σου πορεύεσθαι, τὸ στάδιον  τῆς Νηστείας, ἄπαν διανύοντας.
<span color=red>Θεοτοκίον</span>
Τιμιωτέρα τῶν ἐνδόξων Χερουβίμ,  ὑπάρχεις Παναγία Παρθένε· ἐκεῖνα γὰρ τὴν θείαν μὴ φέροντα δύναμιν, πτέρυξι  κατακεκαλυμμένῳ προσώπῳ, τὴν λειτουργίαν ἐπιτελοῦσιν· αὐτὴ δὲ σεσαρκωμένον τὸν  Λόγον, αὐτόπτως ὁρῶσα φέρεις, ὃν ἀπαύστως ἱκέτευε, ὑπὲρ τῶν ψυχῶν ἡμῶν.

<span color=red>ᾨδὴ α' Ἦχος γ'</span>
<span color=red>Ὁ τὰ ὕδατα</span>
Τὰς ἡμῶν διανοίας, θείῳ ἀρότρῳ  νεώσαντες, τῆς ἐνθέου Νηστείας, ἀρετῶν ἄσταχυν καρποφορήσωμεν, ὅπως μὴ  πεινάσωμεν εἰς τὸν αἰῶνα τρυφῶντες, τρυφὴν τὴν ἀδάπανον, ἐπαγαλλόμενοι.

Πολυχρόνια πάθη, ἔνδοθεν φέρω  σκοτίζοντα, τὴν ἀθλίαν ψυχήν μου, πρὸς τὴν σὴν ἄχρονε, Λόγε ἀνάρχου Πατρός,  δύναμιν ἀήττητον, συντετριμμένῃ καρδίᾳ, προσπίπτω καὶ δέομαι· Οἴκτειρον σῶσόν  με.

Ἡ καλλίστη νηστεία, τρέφει  καρδίας, πιαίνουσα λογισμοὺς θεαρέστους, καὶ παθῶν ἄβυσσον ἀποξηραίνουσα,  ὄμβροις κατανύξεως, ἀποκαθαίρει τοὺς πίστει, αἴνεσιν προσάγοντας, τῷ  Παντοκράτορι.
<span color=red>Θεοτοκίον</span>
Πολυώνυμε Κόρη, χαίροις ἁγία  Παρθένε, Θεοκυῆτορ Μαρία, τῶν πιστῶν καύχημα, κατάρας λύτρωσις, κλῖμαξ  ἐπουράνιε, ἀκατανόητον θαῦμα, βάτε ἀκατάφλεκτε, γῆ ἀγεώργητε.
<span color=red>Ἕτερον Ποίημα Θεοδώρου</span>
<span color=red>Ἦχος βαρὺς  ᾍσωμεν τῷ Κυρίῳ</span>
Τὸ ζωηφόρον Ξύλον, προσκυνήσαντες,  ἐντεῦθεν ἴωμεν, δι' ὁδοῦ τῆς νηστείας, πρὸς τὸ Πάθος τοῦ Χριστοῦ, ἀγαλλόμενοι.

Χριστῷ ἀκολουθοῦντες, ἀρνησώμεθα  Κόσμον, καὶ ἄρωμεν τὸν Σταυρὸν ἐπὶ ὤμων, συμμορφούμενοι αὐτοῦ, τοῖς θείοις  Πάθεσι.
<span color=red>Δόξα...</span>
Τὴν ἐν τρισὶ προσώποις, ὑπερούσιον  μίαν Θεότητα, ἀνυμνήσωμεν πάντες, τὸν Πατέρα καὶ Υἱόν, καὶ Πνεῦμα ἅγιον.
<span color=red>Καὶ νῦν ... Θεοτοκίον</span>
Ὃν ἀκατανοήτως, ἀπεκύησας, φθορὰν  μὴ γνοῦσα Ἁγνή, Ἰησοῦν τὸν Σωτῆρα, ἐξιλέωσαι καὶ νῦν , ὑπερ τῶν δούλων σου.
Δόξα σοι, ὁ Θεὸς ἡμῶν, δόξα σοι
Ὅταν ἔλθῃς ἐν δόξῃ, μετὰ τῶν  Ἀγγέλων, κρῖναι τὰ σύμπαντα, καλὴν ἀπολογίαν, ἀποδοῦναί σοι Χριστέ, ἡμᾶς  καταξίωσον.
<span color=red>Ὁ Εἱρμὸς</span>
«ᾍσωμεν τῷ Κυρίῳ, τῷ βυθίσαντι,  πᾶσαν τὴν δύναμιν, Φαραὼ ἐν θαλάσσῃ, ἐπινίκιον ᾠδήν, ὅτι δεδόξασται».

<span color=red>ᾨδὴ η'</span>
<span color=red>Βαβυλωνία κάμινος</span>
Ταῖς βλαβεραῖς τοῦ ὄφεως, πλάναις  ἐξελκόμενος, καὶ δελεαζόμενος τὸν νοῦν, καθ' ἡμέραν τῷ ἄλγει μου, προστίθω Σῶτερ  ἄλγος· διὸ κραυγάζω σοι· Ἰατρὲ τῶν νοσούντων, ἐπίστρεψον σῶσόν με.

Νενηστευκὼς ἀνέστησε, παῖδα  Σωμανίτιδος πάλαι, δυναμούμενος σοφῶς, Ἐλισσαῖος τῷ πνεύματι, ἡμεῖς δὲ  νεκρωθέντες, ταῖς ἡδοναῖς τῶν παθῶν, ζωηφόρῳ Νηστείᾳ, πιστοὶ ἀναζησώμεθα.

Τοὺς Νινευΐτας ἔσωσας, Κύριε  φιλάνθρωπε πάλαι, μεταγνόντας ἐν κλαυθμῷ, καὶ νηστείᾳ, ὡς εὔσπλαγχνος, ἡμᾶς δὲ  τῷ ἐλέει τῷ σῷ οἰκτείρησον, ἀποροῦντας δι' ἔργων, ἐξομολογεῖσθαί σοι.
<span color=red>Θεοτοκίον</span>
Ἡ μετὰ τόκον ἄφθορος, μείνασα  πανάμωμε, λύτρωσαι δεόμεθα Ἁγνή, καταφθορᾶς τοὺς δούλους σου, πιστῶς τοὺς  μελῳδοῦντας ἐν ὁμονοίᾳ ψυχῆς. Εὐλογεῖτε τὰ ἔργα, Κυρίου τὸν Κύριον.
<span color=red>Εἱρμὸς ἄλλος</span>
<span color=red>Τὸν φοβερὸν τοῖς  Χερουβὶμ</span>
Τῆς ἐγκρατείας σὺν Θεῷ, τὴν νύσσαν  ἔχοντες πιστοί, τὸ λοιπὸν νεανικῶς διαδράμωμεν ἅγιον στάδιον, καὶ  στεφηφορήσωμεν.

Τὴν ἀκαρπίαν καθορῶν, τῆς  πολυνόσου μου ψυχῆς, ἔτι ἔμμεινον Χριστέ, καὶ μὴ ἐκκόψῃς με, ὡς τὴν συκῆν  ἐκείνην, τὴν ἐπικατάρατον.
Εὐλογοῦμεν Πατέρα, Υἱόν, καὶ ἅγιον  Πνεῦμα
Μοναρχικώτατε Τριάς, καὶ  τρισυπόστατε Μονάς, Πάτερ, Υἱὲ καὶ τὸ Πνεῦμα, ἐκ παντοίων ῥῦσαι, πειρασμῶν καὶ  κινδύνων, τοὺς σὲ ἀναμέλποντας.
<span color=red>Καὶ νῦν ... Θεοτοκίον</span>
Χαῖρε τὸ ὄρος τοῦ Θεοῦ, χαῖρε  ἀείφωτε λαμπάς, χαῖρε νέε οὐρανέ, χαῖρε νοῦς ἀστράπτων, χαῖρε ναὲ Κυρίου, χαῖρε  Πανύμνητε.
Δόξα σοι, ὁ Θεὸς ἡμῶν, δόξα σοι
Τὸν φοβερόν σου ἐτασμόν,  κατανοούμενος Χριστέ, φρίττω τρέμω καὶ βοῶ, ὁ ἀμέτρητον ἔχων, τὸ μέγα ἔλεος,  σῶσόν με τὸν δείλαιον.
Αἰνοῦμεν, εὐλογοῦμεν, καὶ  προσκυνοῦμεν τὸν ὕριον
<span color=red>Ὁ Εἱρμὸς</span>
«Τὸν φοβερὸν τοῖς Χερουβίμ, καὶ  θαυμαστὸν τοῖς Σεραφίμ, καὶ τοῦ Κόσμου ποιητήν, Ἱερεῖς καὶ δοῦλοι, καὶ  πνεύματα Δικαίων, ὑμνεῖτε τὸν Κύριον».

<span color=red>ᾨδὴ θ'</span>
<span color=red>Καινὸν τὸ θαῦμα</span>
Κρατῆρα θεῖον, πλήσασα νυνί,  κατανύξεως, ἡ τῆς Νηστείας χάρις, σαφῶς συγκαλεῖται ἅπαντας, πιστοὺς ἐκβοῶσα·  Μετ' εὐφροσύνης δεῦτε ἀπολαύσατε, τὴν μέθην παθῶν ἀποβαλόντες, ἵνα μελλούσης,  ἀξιωθείητε παρακλήσεως.

Ἐγγὺς ἡ κρίσις, πρόσεχε ψυχή,  συνειδήσεως ἐπιμελοῦ, καὶ πράττε καλῶς, καὶ σὲ ἀκατάκριτον, ἀεὶ συντηροῦσα, εἰ  ἑαυτοὺς δὲ ᾧδε διεκρίναμεν, οὐκ ἄν εκεῖ
κατεκρινόμεθα, ἄνευ μαρτύρων, ἔνθα  ὑπεύθυνοι κατακρίνονται.

Ἀρχαὶ Δυνάμεις, θρόνοι Σεραφίμ,  Κυριότητες καὶ Ἐξουσίαι καὶ Χερουβίμ, Ἄγγελοι, Ἀρχάγγελοι, Θεὸν δυσωπεῖτε, τῶν  Νηστειῶν τὸν χρόνον διανῦσαι ἡμᾶς, τὸ τούτου εὐάρεστον ποιοῦντας, ἵνα ὡς δοῦλοι,  εὐαρεστήσαντες δόξης τύχωμεν.
<span color=red>Θεοτοκίον</span>
Μετὰ Μαρτύρων, μετὰ Προφητῶν, τὴν  Τεκοῦσάν σε, μετὰ ὁσίων πάντων Χριστέ, δυσωποῦσαν πρόσδεξαι ἀεί, ὑπὲρ δούλων τῶν  παροργισάντων σε, τὸν μόνον φιλάνθρωπον Δεσπότην, ὃν ἐπουράνιαι Τάξεις τρέμουσι.
<span color=red>Εἱρμὸς ἄλλος</span>
<span color=red>Τὴν ὑπὲρ φύσιν Μητέρα</span>
Τὸν γαληνὸν τῆς Νηστείας, ἐν τῇ  τοῦ Πνεύματος αὔρᾳ ὑπερπεράσαντες πλοῦν, πρὸς τὸν λιμένα, τῶν Παθημάτων Χριστοῦ,  καταντῆσαι ἐπευξώμεθα.

Τὴν Χαναναίαν ζηλώσας, Ἐλέησόν με  βοῶ σοι· Υἱὲ Δαυῒδ ὁ Θεός, καὶ ἴασαί μου, τὴν ἀσθενοῦσαν ψυχήν, ὡς ἐκείνης τὸ  θυγάτριον.
<span color=red>Δόξα...</span>
Τὴν τῆς Θεότητος φύσιν, ἑνιζομένην  Ούσίᾳ, καὶ χαρακτῆρσι τρισί, τρισσευομένην, Πατέρα, καὶ τὸν Υἱόν, καὶ τὸ Πνεῦμα  ἀνυμνήσωμεν.
<span color=red>Καὶ νῦν ... Θεοτοκίον</span>
Ἡ ἐν γαστρὶ συλλαβουσα, τὸν  ἀπερίληπτον Λόγον, καὶ τοῦτον ἄνευ σπορᾶς, σαρκὶ τεκοῦσα, ἱκέτευε ἐκτενῶς, τοῦ  σωθῆναι τὰς ψυχὰς ἡμῶν.
Δόξα σοι, ὁ Θεὸς ἡμῶν, δόξα σοι
Ὁ δικαιώσας Τελώνην, ἱλάσθητί μοι  βοῶντα, κᾀμοὶ τῷ ἁμαρτωλῷ, ἵλεως ἔσο, ὁ τῶν ἁπάντων Κριτής, συγχωρῶν μου τὰ  ἐγκλήματα.
<span color=red>Ὁ Εἱρμὸς</span>
«Τὴν ὑπὲρ φύσιν Μητέρα, καὶ κατὰ  φύσιν Παρθένον, τὴν μόνην ἐν γυναιξὶν εὐλογημένην, ᾄσμασιν οἱ πιστοί, καταχρέως  μεγαλύνωμεν».

<span color=red>Ἀπόστιχα τῶν Αἴνων</span>
<span color=red>Ἰδιόμελον Ἦχος πλ. δ'</span>
Τῷ τοῖς λῃσταῖς περιπεσόντι,  ὡμοιώθην ἐγὼ Δέσποτα τῶν ἁπάντων, τοῖς πταίσμασί μου περιπεσών, καὶ ὑπ' αὐτῶν  ἀνηλεῶς κατετρώθην, ἀλλὰ μὴ ἐγκαταλίπῃς με ἀνιάτρευτον, ὁ οὐκ ἐκ Σαμαρείας, ἀλλ'  ἐκ τῆς ἀχράντου Παρθένου παραγενόμενος, Ἰησοῦ τὸ σωτήριον ὄνομα, ἐλέησόν με. (Δίς)
<span color=red>Μαρτυρικὸν</span>
Τὶ ὑμᾶς καλέσωμεν Ἅγιοι; Χερουβίμ;  ὅτι ὑμῖν ἐπανεπαύσατο Χριστός, Σεραφίμ; ὅτι ἀπαύστως ἐδοξάσατε αὐτόν, Ἀγγέλους;  τὸ γὰρ σῶμα ἀπεστράφητε, Δυνάμεις; ἐνεργεῖτε ἐν τοῖς θαύμασι. Πολλὰ ὑμῶν τὰ  ὀνόματα, καὶ μείζονα τὰ χαρίσματα, πρεσβεύσατε τοῦ σωθῆναι τὰς ψυχὰς ἡμῶν.
<span color=red>Δόξα... Καὶ νῦν ...  Θεοτοκίον</span>
Τὰ οὐράνια ὑμνεῖ σε, Κεχαριτωμένη  Μῆτερ ἀνύμφευτε, καὶ ἡμεῖς δοξολογοῦμεν τὴν ἀνεξιχνίαστόν σου γέννησιν. Θεοτόκε  πρέσβευε, σωθῆναι τὰς ψυχὰς ἡμῶν.

<span color=red>ΕΙΣ ΤΗΝ ΤΡΙΘΕΚΤΗΝ</span>

<span color=red>Τροπάριον τῆς  Προφητείας</span>
<span color=red>Ἦχος γ'</span>
Ὅτι αἱ ἀνομίαι ἡμῶν ἀντέστησαν  ἡμῖν, ἀνάστα Κύριε, βοήθησον ἡμῖν· σὺ γὰρ εἶ Πατὴρ ἡμῶν, καὶ ἐκτός σου ἄλλον οὐ  γινώσκομεν.

<span color=red>Δόξα... Καὶ νῦν ... Τὸ  αὐτὸ</span>
<span color=red> </span>
<span color=red>Προκείμενον Ἦχος πλ.  δ' Ψαλμὸς πγ'</span>
Τὰ θυσιαστήριά σου Κύριε τῶν  δυνάμεων, ὁ Βασιλεύς μου καὶ ὁ Θεός μου.
<span color=red>Στίχ.  Ὡς ἀγαπητὰ τὰ σκηνώματά σου, Κύριε  τῶν δυνάμεων!</span>

<span color=red>Προφητείας Ἡσαΐου τὸ  Ἀνάγνωσμα</span>
<span color=red>(Κεφ. ΛΖ', 33 - ΛΗ',  6)</span>
Τάδε λέγει Κύριος ἐπὶ Βασιλέα  Ἀσσυρίων. Οὐ μὴ εἰσέλθῃ εἰς τὴν πόλιν ταύτην, οὐδὲ μὴ βάλῃ ἐπ' αὐτὴν βέλος, οὐδὲ  μὴ ἐπιβάλῃ ἐπ' αὐτὴν θυρεόν, οὐδὲ μὴ κυκλώσῃ ἐπ' αὐτὴν χάρακα, ἀλλὰ τῇ Ὁδῷ, ᾗ  ἦλθεν, ἐν αὐτῇ ἀποστραφήσεται, καὶ εἰς τὴν πόλιν ταύτην οὐ μὴ εἰσέλθῃ. Τάδε  λέγει Κύριος· Ὑπερασπιῶ ὑπὲρ τῆς πόλεως ταύτης τοῦ σῶσαί αὐτὴν δι' ἐμέ, καὶ διὰ  Δαυῒδ τὸν παῖδά μου. Καὶ ἐξῆλθεν Ἄγγελος Κυρίου, καὶ ἀνεῖλεν ἐκ τῆς παρεμβολῆς  τῶν Ἀσσυρίων ἑκατὸν ὀγδοήκοντα πέντε χιλιάδας, καὶ ἀναστάντες τὸ πρωΐ, εὗρον  πάντα τὰ σώματα νεκρά. Καὶ ἀπῆλθεν ἀποστραφεὶς Σεναχηρείμ, βασιλεὺς Ἀσσυρίων,  καὶ ᾤκησεν ἐν Νινευΐ. Καὶ ἐν τῷ αὐτὸν προσκυνεῖν ἐν τῷ οἴκῳ Νασαρὰχ Θεοῦ αὐτοῦ,  πάτραρχον αὐτοῦ, Ἀδραμέλεχ καὶ Σαρασὰρ οἱ υἱοὶ αὐτοῦ ἐπάταξαν αὐτὸν μαχαίραις,  αὐτοὶ δὲ διεσώθησαν εἰς Ἀρμενίαν, καὶ ἐβασίλευσεν Ἀσορδὰν ὁ υἱὸς αὐτοῦ, ἀντ'  αὐτοῦ. Ἐγένετο δὲ ἐν τῷ καιρῷ ἐκείνῳ, ἐμαλακίσθη Ἐζεκίας ἕως θανάτου, καὶ ἦλθε  πρὸς αὐτὸν Ἡσαΐας υἱὸς Ἀμώς, ὁ Προφήτης, καὶ εἶπε πρὸς αὐτόν· Τάδε λέγει Κύριος·  Τάξαι περὶ τοῦ οἴκου σου· ἀποθνῄσκεις γὰρ σύ, καὶ οὐ ζήσῃ. Καὶ ἀπέστρεψεν  Ἐζεκίας τὸ πρόσωπον αὐτοῦ πρὸς τὸν τοῖχον, καὶ προσηύξατο πρὸς Κύριον, λέγων·  Μνήσθητι, Κύριε, ὡς ἐπορεύθην ἐνώπιόν σου μετὰ ἀληθείας, ἐν καρδίᾳ ἀληθινῇ, καὶ  τὰ ἀρεστὰ ἐνώπιόν σου ἐποίησα. Καὶ ἔκλαυσεν Ἐζεκίας κλαυθμῷ μεγάλῳ. Καὶ ἐγένετο  λόγος Κυρίου πρὸς Ἡσαΐαν, λέγων· Πορεύθητι, καὶ εἶπον Ἐζεκίᾳ· Τάδε λέγει Κύριος  ὁ Θεὸς Δαυῒδ τοῦ πατρός σου. Ἤκουσα τῆς προσευχῆς σου, καὶ εἶδον τὰ δάκρυά σου,  καὶ ἰδοὺ προστίθημι πρὸς τὸν χρόνον σου δεκαπέντε ἔτη, καὶ ἐκ χειρὸς βασιλέως  Ἀσσυρίων ῥύσομαί σε, καὶ τὴν πόλιν ταύτην, καὶ ὑπερασπιῶ ὑπὲρ τῆς πόλεως ταύτης.

<span color=red>Προκείμενον Ἦχος πλ. δ' Ψαλμὸς πδ'</span>
Δεῖξον ἡμῖν, Κύριε, τὸ ἔλεός σου.
<span color=red>Στίχ.  Εὐδόκησας, Κύριε, τὴν γῆν σου.</span>


</document>