<?xml version="1.0" encoding="UTF-8"?>
<document book="triod" part="" name="t62" title="Τῌ  ΑΥΤῌ ΚΥΡΙΑΚῌ ΕΣΠΕΡΑΣ">
ΔΕΥΤΕΡᾼ
<span color=red>Τῌ  ΑΥΤῌ ΚΥΡΙΑΚῌ ΕΣΠΕΡΑΣ</span>
<span color=red>ΕΙΣ  ΤΟ ΛΥΧΝΙΚΟΝ</span>

<span color=red>Στιχηρὰ</span>
<span color=red>Ἦχος πλ. δ'</span>
<span color=red>Κύριε, εἰ καὶ κριτηρίῳ  ΤΟ  ΑΚΟΥΤΕ</span>
Κύριε, ὁ ἐπὶ  Σταυροῦ ἑκουσίως, ὑφαπλώσας τὰς παλάμας σου, τοῦτον κατανύξει καρδίας,  προσκυνεῖν ἡμᾶς ἀξίωσον, λελαμπρυσμένους καλῶς, νηστείαις καὶ δεήσεσι, καὶ  ἐγκρατείᾳ, καὶ εὐποιΐᾳ, ὡς ἀγαθὸς καὶ φιλάνθρωπος.

Κύριε, τῶν  ἁμαρτιῶν μου τὰ πλήθη, κατὰ τὸ πλῆθος ἐξάλειψον, τῶν σῶν οἰκτιρμῶν Πανοικτίρμον,  καὶ τὸν Σταυρόν σου ἀξίωσον, ἐν καθαρᾷ τῇ ψυχῇ, καὶ βλέπειν καὶ προσπτύσσεσθαι,  ἐν τῇ παρούσῃ τῆς ἐγκρατείας, Ἑβδομάδι ὡς φιλάνθρωπος.
<span color=red>Ἕτερον Προσόμοιον Ποίημα Θεοδώρου</span>
<span color=red>Ἦχος γ' Μέγιστον θαῦμα</span>
Μέγιστον θαῦμα!  τὸ Ξύλον ὁρᾶται, ἐν ᾧ Χριστὸς σαρκὶ ἐσταυρώθη, προσκυνεῖ ὁ Κόσμος καὶ  φωτιζόμενος ἀνακράζει· Ὢ τοῦ Σταυροῦ τῇ δυνάμει! καὶ θεωρούμενος δαίμονας καίει,  καὶ ἐκτυπούμενος, τούτους φλέγων δείκνυται. Μακαρίζω σε τὸ ἄχραντον Ξύλον, τιμῶ  καὶ προσκυνῶ ἐν φόβῳ, καὶ Θεὸν δοξάζω, τὸν διὰ σοῦ μοι χαριζόμενον, ζωὴν τὴν  ἀτελεύτητον.
<span color=red>Καὶ  τοῦ Μηναίου, Προσόμοια γ',</span>
<span color=red>Δόξα... Καὶ νῦν ... Θεοτοκίον</span>

<span color=red>Προκείμενον</span>
<span color=red>Ἦχος πλ. δ'</span>
Ἔδωκας  κληρονομίαν τοῖς φοβουμένοις τὸ Ὄνομά σου, Κύριε.
<span color=red>Στίχ.  Ἀπὸ τῶν περάτων τῆς γῆς πρὸς σὲ ἐκέκραξα.</span>
<span color=red>Στίχ.  Σκεπασθήσομαι ἐν τῇ σκέπῃ τῶν πτερύγων σου.</span>

<span color=red>Ἀπόστιχα</span>
<span color=red>Ἰδιόμελον Ἦχος πλ. δ'</span>
Ἀτενίσαι τὸ  ὄμμα εἰς οὐρανόν, οὐ τολμῶ ὁ τάλας ἐγώ, ἐκ τῶν πονηρῶν μου πράξεων, ἀλλ' ὡς ὁ  Τελώνης στενάξας κραυγάζω σοι· Ὁ Θεός, ἱλάσθητί μοι τῷ ἁμαρτωλῷ, καὶ φαρισαϊκῆς  ὑποκρίσεως ῥῦσαι με, ὡς μόνος εὔσπλαγχνος. (Δίς)
<span color=red>Μαρτυρικὸν</span>
Μάρτυρες  Κυρίου, πάντα τόπον ἁγιάζετε, καὶ πᾶσαν νόσον θεραπεύετε, καὶ νῦν πρεσβεύσατε,  ῥυσθῆναι τῶν παγίδων τοῦ ἐχθροῦ, τὰς ψυχὰς ἡμῶν δεόμεθα.
<span color=red>Δόξα... Καὶ νῦν ... Θεοτοκίον</span>
Τὰ οὐράνια  ὑμνεῖ σε κεχαριτωμένη, Μῆτερ ἀνύμφευτε, καὶ ἡμεῖς δοξολογοῦμεν, τὴν  ἀνεξιχνίαστόν σου γέννησιν, Θεοτόκε πρέσβευε, σωθῆναι τὰς ψυχὰς ἡμῶν.

<span color=red>Τῌ  ΔΕΥΤΕΡᾼ ΤΗΣ Δ' ΕΒΔΟΜΑΔΟΣ</span>
<span color=red>ΕΙΣ  ΤΟΝ ΟΡΘΡΟΝ</span>
<span color=red> </span>
<span color=red>Μετὰ δὲ τὴν β' Στιχολογίαν </span>
<span color=red>Καθίσματα Ἦχος πλ. δ'</span>
<span color=red>Ἀνέστης ἐκ νεκρῶν</span>
Τὸ πάνσεπτον  πιστοί, προσκυνήσωμεν Ξύλον, ἐν ᾧ ὁ Ποιητής, τῶν ἁπάντων ὑψώθη, πρόκειται  ἁγιάζον, τοὺς προσιόντας ψυχῇ καὶ σώματι, ῥύπον ἀποκαθαῖρον, τῆς ἁμαρτίας τῶν  νηστευόντων πιστῶς, καὶ ἀνυμνούντων πάντοτε Χριστόν, τὸν μόνον εὐεργέτην.

<span color=red>Δόξα... Τὸ αὐτὸ</span>

<span color=red>Καὶ  νῦν ... Θεοτοκίον</span>
Ὁ Λόγος τοῦ  Πατρός, ἐπὶ τῆς γῆς κατῆλθε, καὶ Ἄγγελος φωτός, τῇ Θεοτόκῳ ἐβόα· Χαῖρε  εὐλογημένη, ἡ τὴν παστάδα μόνη φυλάξασα, σύλληψιν συλλαβοῦσα, τὸν πρὸ αἰώνων  Θεὸν καὶ Κύριον, ἵνα τῆς πλάνης σώσῃ ὡς Θεός, τὸ γένος τῶν ἀνθρώπων.

<span color=red>Μετὰ τὴν γ' Στιχολογίαν </span>
<span color=red>Καθίσματα Ἦχος γ'</span>
<span color=red>Τὴν  ὡραιότητα</span>
Μεσοπονήσαντες,  νῦν τὴν ἐγκράτειαν, καὶ εἰς προσκύνησιν, Χριστέ μου φθάσαντες, τοῦ ζωηφόρου σου  Σταυροῦ, προσπίπτοντες βοῶμέν σοι· Μέγας εἶ Φιλάνθρωπε, καὶ μεγάλα τὰ ἔργα σου,  ὅτι ἐφανέρωσας τὸν Σταυρόν σου τὸν τίμιον, ὃν φόβῳ προσκυνοῦντες κραυγάζομεν·  Δόξα τῇ ἄκρᾳ εὐσπλαγχνίᾳ σου.

<span color=red>Δόξα... Τὸ αὐτὸ</span>

<span color=red>Καὶ  νῦν ... Θεοτοκίον</span>
Ὡς ἀγεώργητος  Παρθένε ἄμπελος, τὸν ὡραιότατον, βότρυν ἐβλάστησας, ἀναπηγάζοντα ἡμῖν, τὸν οἶνον  τὸν σωτήριον, πάντων τὸν εὐφραίνοντα, τὰς ψυχὰς καὶ τὰ σώματα· ὅθεν ὡς αἰτίαν σε  τῶν καλῶν μακαρίζοντες, ἀεὶ σὺν τῷ Ἀγγέλῳ βοῶμέν σοι· Χαῖρε ἡ Κεχαριτωμένη.

<span color=red>ᾨδὴ  α' Ἦχος πλ. δ'</span>
<span color=red>Ἁρματηλάτην Φαραὼ</span>
Ἡ φωτοφόρος τοῦ  Σταυροῦ προσκύνησις, πᾶσιν ἐπέφανεν, ἡλιακὴν αἴγλην, σωτηρίας πέμπουσα, καὶ  πάντας καταυγάζουσα, τοὺς παθῶν ἀμαυρώσει, κεκρατημένους, συνδράμωμεν, τοῦτον  καθαρῶς κατασπάσασθαι.

Τῇ τῆς νηστείας  καθαρθέντες χάριτι, καθαρωτάτῳ νοΐ, τῷ καθαρῷ μόνῳ, δεῦτε ἐκβοήσωμεν, φωνὴν  εὐχαριστήριον· Σὺ τὸ Αἷμά σου Λόγε, ὑπὲρ ἡμῶν πάντων δέδωκας, σὺ καὶ τῷ Σταυρῷ  ἁγιάζεις ἡμᾶς.

Συμποδισθεὶς  ταῖς προσβολαῖς τοῦ ὄφεως, τραῦμα ἐξαίσιον, διαπαντὸς κεῖμαι, Σῶτερ ὁ τὴν  ἔκπτωσιν, τῶν πρωτοπλάστων πάθει σου, τοῦ Σταυροῦ ἀνορθώσας, ἀνόρθωσον, καὶ  ὁδήγησον, σοῦ πρὸς θελημάτων ἐκπλήρωσιν.
<span color=red>Σταυροθεοτοκίον</span>
Παρισταμένη τῷ  Σταυρῷ σου Κύριε, ἡ, Ἀπειρόγαμος, καὶ τὰς ἐν σοὶ τρώσεις, καθορῶσα Δέσποτα,  τιτρωσκομένη ἔλεγεν· Οἴμοι τέκνον! ὠδῖνας, ἀποφυγοῦσα τῷ τόκῳ σου, νῦν ὀδυνηρῶς  κατατρύχομαι.
<span color=red>Ἕτερον Ποίημα τοῦ κυρίου Θεοδώρου</span>
<span color=red>Ἦχος γ'</span>
<span color=red>ᾌσωμεν τῷ Κυρίῳ τῷ ποιήσαντι</span>
Ἑβδομὰς ἁγία,  καὶ φωσφόρος αὕτη, τὸν Σταυρὸν τὸν τίμιον, προτιθεμένη Κόσμῳ, δεῦτε ἀσπασώμεθα,  φόβῳ τε καὶ πόθῳ, τὰς ψυχὰς φωτιζόμενοι, τὸν ἐν αὐτῷ παγέντα Χριστόν, ἐν ᾄσμασι  δοξάζοντες.

Τὸν Σταυρόν σου  πάντες, προσκυνοῦμεν Χριστέ, προπομπὴν ποιούμενοι, τῆς Ἀναστάσεώς σου, ὑμνοῦμεν  τοὺς ἥλους σου, τιμῶμεν καὶ τὴν λόγχην σου, τὰ χείλη καὶ τὰ ὄμματα, ψυχῆς τε καὶ  τοῦ σώματος, ἐν τούτοις ἁγνιζόμενοι.
<span color=red>Δόξα...</span>
Τριὰς ἡ ἐν  Μονάδι, οὐσίας ὑμνουμένη, Πάτερ Υἱὲ σὺν Πνεύματι, τῷ ὑπερπαναγίῳ, ἄναρχε ἀΐδιε,  ἄκτιστε Θεότης, ἡ τοῦ φωτὸς πηγὴ καὶ ζωή. Σὲ προσκυνοῦμεν πάντες βροτοί, τὴν τὸ  πᾶν οὐσιώσασαν.
<span color=red>Καὶ  νῦν ... Θεοτοκίον</span>
Ὑμνοῦμέν σε  Παρθένε, Θεοτόκε ἁγνή, Χερουβικὸν ὄχημα, ἐξ ἧς Θεὸς ἐτέχθη· σὺ γὰρ μόνη γέγονας,  πηγὴ ἀφθαρσίας, πηγάζουσα πᾶσι ζωήν, ἀφ' ἧς ἀρυόμενοι, ἰάματα λαμβάνομεν.
Δόξα σοι, ὁ  Θεὸς ἡμῶν, δόξα σοι
Τεσσαράκοντα  νηστειῶν σταδίου, μέσον διϊππεύοντες, δεῦτε τῇ διαθέσει, Χριστῷ συναπίωμεν, πρὸς  τὸ θεῖον Πάθος, ἵνα συσταυρωθέντες αὐτῷ, κοινωνοὶ γενώμεθα, τῆς αὐτοῦ  Ἀναστάσεως.
<span color=red>Ὁ  Εἱρμὸς</span>
«ᾌσωμεν τῷ  Κυρίῳ, τῷ ποιήσαντι θαυμαστὰ τέρατα ἐν Ἐρυθρᾷ θαλάσσῃ· πόντῳ γὰρ ἐκάλυψε τοὺς  ὑπεναντίους, καὶ ἔσωσε τὸν Ἰσραὴλ· αὐτῷ μόνῳ ᾄσωμεν, ὅτι δεδόξασται».

<span color=red>ᾨδὴ  η'</span>
<span color=red>Ἑπταπλασίως κάμινον</span>
Τὸν ἰοβόλοις  πάθεσι, καὶ ψυχήν, καὶ διάνοιαν, τετραυματισμένην κεκτημένον Κύριε, ἐλέησον  οἴκτειρον, τῷ σῷ Σταυρῷ θωράκισον, καὶ ταῖς ἐκ πλευρᾶς σου κενωθείσαις ῥανίσι,  προθύμως ἵνα μέλπω· Ἱερεῖς εὐλογεῖτε, λαὸς ὑπερυψοῦτε, εἰς πάντας τοὺς αἰῶνας.

Ἐπὶ τοῦ ὄρους  πάλαι σε, Μωϋσῆς προετύπωσε, χεῖρας ἀνυψῶν, καὶ Ἀμαλὴκ τροπούμενος, Σταυρὲ  πανσεβάσμιε, ὃν προσκυνοῦντες σήμερον, τρέπομεν δαιμόνων τὰ ἀλλόφυλα στίφη, καὶ  πίστει μελῳδοῦμεν· Ἱερεῖς εὐλογεῖτε, λαὸς ὑπερυψοῦτε, εἰς πάντας τοὺς αἰῶνας.

Ὑπὸ παθῶν  κλονούμενον, ὑπ' ἐχθρῶν σκελιζόμενον, ὑπὸ συνηθείας πονηρᾶς ἑλκόμενον,  οἰκτείρησον Εὔσπλαγχνε, τῷ σῷ Σταυρῷ θωράκισον, ὅπως μελῳδῶ ἐν ἀκλονήτῳ καρδίᾳ·  Οἱ Παῖδες εὐλογεῖτε, Ἱερεῖς ἀνυμνεῖτε, λαὸς ὑπερυψοῦτε εἰς πάντας τοὺς αἰῶνας.
<span color=red>Σταυροθεοτοκίον</span>
Ὀδυνηρῶς  στενάζουσα, μητρικῶς ὁλολύζουσα, καὶ τὴν ἐκ σῶν σπλάγχνων, συνοχὴν μὴ φέρουσα,  Σταυρῷ, ἐνητένιζες, τῷ ἐκ τῆς σῆς τεχθέντι γαστρός, Τέκνον, ἐκβοῶσα· τί τὸ ὅραμα  τοῦτο, πῶς πάσχεις ὁ τῇ φύσει, ἀπαθής; πάντων, θέλων, τὸ γένος τῶν ἀνθρώπων,  φθορᾶς ἐλευθερῶσαι.
<span color=red>Εἱρμὸς ἄλλος</span>
<span color=red>Τὸν  ὑπ' Ἀγγέλων</span>
Τῇ Ἐκκλησίᾳ  προτεθέντα, τὸν Σταυρὸν Χριστοῦ θεώμενοι, φόβῳ καὶ πίστει ἀδελφοί, προσελθόντες  προσκυνήσωμεν, αὐτῷ ἀναβοῶντες· Σὺ τὴν ζωὴν ἐξήνθησας, τοῖς βροτοῖς φωτοφόρε.

Τροπαιοφόρον ἐν  πολέμοις, Οὐρανός σε καθυπέδειξε, ζωοποιὲ ἡμῶν Σταυρέ, Βασιλέων ὅπλον ἄμαχον,  ἐχθρῶν ὁ καθαιρέτης, Ἐκκλησιῶν τὸ κέρας, καὶ τῶν πιστῶν σωτηρία.
Εὐλογοῦμεν  Πατέρα, Υἱόν, καὶ ἅγιον Πνεῦμα
Πατέρα ἅγιον  δοξάζω, καὶ Υἱὸν ἅγιον σέβω, καὶ Πνεῦμα ἅγιον ὑμνῶ, Ὁμοούσιον. Τριάδα ἁπλήν,  Θεὸν ἕκαστον τούτων, φῶτα καὶ φῶς, ὡς ἐξ Ἡλίου ἑνὸς προϊόντα.
<span color=red>Καὶ  νῦν ... Θεοτοκίον</span>
Χαῖρε πύλη  ἀδιόδευτε, χαῖρε βάτε ἀκατάφλεκτε, χαῖρε ἡ στάμνος ἡ χρυσῆ, χαῖρε ὄρος  ἀλατόμητον, χαῖρε Θεοτόκε ἐλπὶς ἀρραγής, καὶ τεῖχος τῶν ἐπὶ σοὶ πεποιθότων.
Δόξα σοι, ὁ  Θεὸς ἡμῶν, δόξα σοι
Τὴν Νηστείαν  ἐκμεσάσαντες, εὐθαρσήσωμεν τῷ πνεύματι, πρὸς τὸ ἑξῆς νεανικῶς, εὐδρομοῦντες σὺν  Θεῷ ἀδελφοί, ὅπως καὶ τὸ Πάσχα περιχαρῶς ὀψώμεθα, τοῦ Χριστοῦ ἀναστάντος.
Αἰνοῦμεν,  εὐλογοῦμεν, καὶ προσκυνοῦμεν...
<span color=red>Ὁ  Εἱρμὸς</span>
«Τὸν ὑπ'  Ἀγγέλων ἀσιγήτως, ἐν Ὑψίστοις δοξαζόμενον Θεόν, οἱ οὐρανοὶ τῶν οὐρανῶν, γῆ, καὶ  ὄρη, καὶ βουνοί, καὶ βυθός, καὶ πᾶν γένος ἀνθρώπων ὕμνοις αὐτόν ὡς Κτίστην καὶ  Ποιητήν, εὐλογεῖτε ὑμνεῖτε, καὶ ὑπερυψοῦτε εἰς πάντας τοὺς αἰῶνας».

<span color=red>ᾨδὴ  θ'</span>
<span color=red>Ἔφριξε πᾶσα ἀκοὴ</span>
Ἐγγόνους πάλαι  Ἰακώβ, εὐλογῶν προδιετύπου τρανώτατα, Σταυρὸν τὸν τίμιον, δι' οὗ Οἰκτίρμον, ἡμᾶς  εὐλόγησον, ἁγιασμοῦ παρεκτικήν, χάριν παρεχόμενος, τοῖς προσκυνοῦσιν αὐτόν, καὶ  τῶν πάντων Λυτρωτήν σε δοξάζουσι.

Νηστείας ὕδατι  πιστοί, καθαρθέντες καὶ ψυχὴν καὶ διάνοιαν, τὸ ζωοδώρητον, καὶ θεῖον Ξύλον,  περιπτυξώμεθα, πρόκειται πᾶσιν ἐμφανῶς, βρύον θείαν ἄφεσιν, καὶ φῶς οὐράνιον,  καὶ ζωὴν καὶ ἀληθῆ ἀγαλλίασιν.

Κριτήν σε οἶδα  φοβερόν, ἐλευσόμενον ἐν δόξῃ Θεότητος, πάντων τὰ κρύφια, ἐλέγχειν τότε, μέλλοντα  Κύριε· διό σοι κράζω Ἀγαθέ· Ἥμαρτον συγχώρησον, μὴ θριαμβεύσῃς μου, τὰ πολλὰ καὶ  χαλεπὰ πλημμελήματα.
<span color=red>Σταυροθεοτοκίον</span>
Τὸν Ἄρνα πάλαι  ἡ Ἀμνάς, θεωροῦσα πρὸς σφαγὴν καθελκόμενον, καὶ σκοτιζόμενον, ἡλίου φέγγος,  κλαίουσα ἔλεγεν· Ἥλιε, δόξης Ἰησοῦ, ἔδυς θανατούμενος, ἀλλὰ ἀνάτειλον, τῆς  ἐγέρσεως τὸ φῶς τοῖς ποθοῦσί σε.
<span color=red>Εἱρμὸς ἄλλος</span>
<span color=red>Ἐν  Σιναίῳ τῷ ὄρει</span>
Εἰς τὸν τόπον  οἱ πόδες οὗ ἔστησαν, τοῦ Δεσπότου καὶ Θεοῦ, προσκυνήσωμεν ἅπαντες σήμερον, τὸν  σεπτότατον Σταυρόν, ὡς Δαυῒδ ἀνακράζει, ὁ θεοφωνότατος· καὶ γὰρ ὁ ἅπαντα  περιέχων δρακί, ἐν τούτῳ βέβηκεν.

Οἱ τὴν γῆν  κατοικοῦντες προσέλθετε, τῇ νηστείᾳ καθαροί, καὶ προκείμενον βλέποντες σήμερον,  τὸν πανσέβαστον Σταυρόν, προσκυνήσατε φόβῳ, καὶ πίστει εὐφραίνεσθε, καὶ  συναγάλλεσθε, τὸν ἁγιασμὸν ταῖς ψυχαῖς ἀρυόμενοι.
<span color=red>Δόξα...</span>
Τῇ οὐσίᾳ Μονάς  ἐστιν ἄτμητος, ἡ ὑπέρθεος Τριάς, ἑνουμένη τῇ φύσει μερίζεται, τοῖς προσώποις  ἰδικῶς· μὴ τμωμένη γὰρ τμᾶται, ἓν οὖσα τρισσεύεται, αὕτη Πατήρ ἐστιν, ὁ Υἱός,  καὶ Πνεῦμα τὸ ζῶν, ἡ φρουροῦσα τὸ πᾶν.
<span color=red>Καὶ  νῦν ... Θεοτοκίον</span>
Παιδοτόκον  παρθένον τίς ἤκουσε; καὶ μητέρα πλὴν ἀνδρός; Μαριὰμ ἐκτελεῖς τὸ τεράστιον, ἀλλὰ  φράζε μοι τό, Πῶς; Μὴ ἐρεύνα τὰ βάθη, τῆς Θεοτοκίας μου, τοῦτο πανάληθες, ὑπὲρ  δὲ ἀνθρώπινον νοῦν ἡ κατάληψις.
Δόξα σοι, ὁ  Θεὸς ἡμῶν, δόξα σοι
Χαριστήριον  αἶνον προσάξωμεν, τῷ Θεῷ πᾶς ὁ λαός, ὅτι βλέποντες νῦν ἀσπαζόμεθα, τὸν πανάγιον  Σταυρόν· γνῶτε οὖν καὶ ἡττᾶσθε, ἐν τούτῳ οἱ δαίμονες, ἔθνη τὰ βάρβαρα γνῶτε, καὶ  ἡττᾶσθε, δι' οὗ μεθ' ἡμῶν ὁ Θεός.
<span color=red>Ὁ  Εἱρμὸς</span>
«Ἐν Σιναίῳ τῷ  ὄρει κατεῖδέ σε, ἐν τῇ βάτῳ Μωϋσῆς, τὴν ἀφλέκτως τὸ πῦρ τῆς Θεότητος,  συλλαβοῦσαν ἐν γαστρί, Δανιὴλ δέ σε εἶδεν, ὄρος ἀλατόμητον, ῥάβδον βλαστήσασαν  Ἡσαΐας, κέκραγε, τὴν ἐκ ῥίζης Δαυΐδ».

<span color=red>Ἀπόστιχα τῶν Αἴνων</span>
<span color=red>Ἦχος πλ. β'</span>
Ἀρίστην ὁδὸν  ὑψώσεως Χριστέ, τὴν ταπείνωσιν ἔδειξας, σεαυτὸν κενώσας, καὶ μορφὴν δούλου  λαβών, τοῦ Φαρισαίου τὴν μεγάλαυχον εὐχὴν μὴ προσιέμενος, τοῦ δὲ Τελώνου τὸν  συντετριμμένον στεναγμόν, ὡς ἱερεῖον ἄμωμον, ἐν τοῖς ὑψίστοις προσδεχόμενος· διὸ  κᾀγὼ βοῶ σοι· Ἱλάσθητι ὁ Θεός, Ἱλάσθητι, Σωτήρ μου καὶ σῶσόν με. (Δίς)
<span color=red>Μαρτυρικὸν</span>
Κύριε, ἐν τῇ  μνήμῃ τῶν Μαρτύρων σου, πᾶσα ἡ Κτίσις ἑορτάζει, οἱ οὐρανοὶ ἀγάλλονται σὺν τοῖς  Ἀγγέλοις, καὶ ἡ γῆ εὐφραίνεται σὺν τοῖς ἀνθρώποις· Αὐτῶν ταῖς παρακλήσεσιν,  ἐλέησον ἡμᾶς.
<span color=red>Δόξα... Καὶ νῦν ... Θεοτοκίον</span>
Ἀρχαγγελικὸν  λόγον ὑπεδέξω, καὶ Χερουβικὸς θρόνος ἀνεδείχθης, καὶ ἐν ἀγκάλαις σου ἐβάστασας  Θεοτόκε, τὴν ἐλπίδα τῶν ψυχῶν ἡμῶν.

<span color=red>ΕΙΣ  ΤΗΝ ΤΡΙΘΕΚΤΗΝ</span>

<span color=red>Τροπάριον τῆς Προφητείας</span>
<span color=red>Ἦχος βαρὺς</span>
Κύριε μὴ τῷ  θυμῷ σου ἐλέγξῃς, λαὸν ἡμαρτηκότα, μηδὲ τῇ ὀργῇ σου παιδεύσῃς ἡμᾶς, ἀγαθὸς  ὑπάρχων· Σὲ γὰρ δοξάζει πᾶσα ἡ γῆ, καὶ δεόμεθα· Φεῖσαι ἡμῶν Ἅγιε.

<span color=red>Δόξα... Καὶ νῦν ... Τὸ αὐτὸ</span>
<span color=red> </span>
<span color=red>Προκείμενον Ἦχος πλ. β' Ψαλμὸς ξα'</span>
Ἐπὶ τῷ Θεῷ τὸ  σωτήριόν μου καὶ ἡ δόξα μου.
<span color=red>Στίχ.  Οὐχὶ τῷ Θεῷ ὑποταγήσεται ἡ ψυχή μου;</span>

<span color=red>Προφητείας Ἡσαϊου τὸ Ἀνάγνωσμα</span>
<span color=red>(Κεφ. ΙΔ' 24-32)</span>
Τάδε λέγει  Κύριος Σαβαώθ· Ὃν τρόπον εἴρηκα, οὕτως ἔσται, καὶ ὃν τρόπον βεβούλευμαι, οὕτω  μενεῖ, τοῦ ἀπολέσαι τοὺς Ἀσσυρίους ἐπὶ τῆς γῆς τῆς ἐμῆς, καὶ ἐπὶ τῶν ὀρέων μου,  καὶ ἔσονται εἰς καταπάτημα, καὶ ἀφαιρεθήσεται ἀπ' αὐτῶν ὁ ζυγὸς αὐτῶν, καὶ τὸ  κῦδος αὐτῶν ἀπὸ τῶν ὤμων ἀφαιρεθήσεται. Αὕτη ἡ βουλή, ἣν βεβούλευται Κύριος ἐφ  ὅλην τὴν Οἰκουμένην, καὶ αὕτη ἡ χεὶρ ἡ ὑψηλή, ἐπὶ πάντα τὰ ἔθνη· ἃ γὰρ ὁ Θεὸς ὁ  ἅγιος βεβούλευται, τίς διασκεδάσει; καὶ τὴν χεῖρα αὐτοῦ τὴν ὑψηλήν τίς  ἀποστρέψει; Τοῦ ἔτους, οὗ ἀπέθανεν Ἄχαζ ὁ βασιλεύς, ἐγενήθη τὸ ῥῆμα τοῦτο. Μὴ  εὐφρανθείητε πάντες οἱ ἀλλόφυλοι· συνετρίβη γὰρ ὁ ζυγὸς τοῦ παίοντος ὑμᾶς· ἐκ  γὰρ σπέρματος ὄφεως ἐξελεύσεται ἔγγονα ἀσπίδων, καὶ τὰ ἔγγονα αὐτῶν ἐξελεύσονται  ὄφεις πετώμενοι. Καὶ βοσκηθήσονται πτωχοὶ δι' αὐτοῦ, πένητες δὲ ἄνθρωποι ἐπὶ  εἰρήνης ἀναπαύσονται, ἀνελεῖ δὲ τὸ σπέρμα σου ἐν λιμῷ, καὶ τὸ κατάλειμμά σου  ἀνελεῖ. Ὀλολύξατε πύλαι πόλεων, κεκραγέτωσαν πόλεις τεταραγμέναι, οἱ ἀλλόφυλοι  πάντες, ὅτι ἀπὸ Βορρᾶ καπνὸς ἔρχεται, καὶ οὐκ ἔστι τοῦ εἶναι. Καὶ τί  ἀποκριθήσονται βασιλεῖς ἐθνῶν; ὅτι Κύριος ἐθεμελίωσε τὴν Σιών, καὶ δι' αὐτοῦ  σωθήσονται οἱ ταπεινοὶ τοῦ λαοῦ.

<span color=red>Προκείμενον Ἦχος δ' Ψαλμὸς ξβ'</span>
<span color=red>Στίχ.  Οὕτως εὐλογήσω σε ἐν τῇ ζωῇ μου.</span>
Ὁ Θεὸς ὁ Θεός μου, πρὸς σὲ  ὀρθρίζω.

</document>