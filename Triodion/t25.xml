<?xml version="1.0" encoding="UTF-8"?>
<document book="triod" part="" name="t25" title="Τῌ  ΤΕΤΑΡΤῌ ΤΗΣ ΤΥΡΙΝΗΣ">
ΠΕΜΠΤῌ
<span color=red>Τῌ  ΤΕΤΑΡΤῌ ΤΗΣ ΤΥΡΙΝΗΣ</span>
<span color=red>ΕΣΠΕΡΑΣ</span>
<span color=red> </span>
<span color=red>Προκείμενον Ἦχος πλ. α'</span>
Ὁ Θεός, ἐν τῷ  ὀνόματί σου σῶσόν με, καὶ ἐν τῇ δυνάμει σου κρινεῖς με.
<span color=red>Στίχ. Ὁ  Θεός, εἰσάκουσον τῆς προσευχῆς μου.</span>

<span color=red>Προφητείας Ἰωὴλ τὸ Ἀνάγνωσμα</span>
<span color=red>(Κεφ Δ' 12-21)</span>
Τάδε λέγει  Κύριος· Ἐξεγειρέσθω, καὶ ἀναβαινέτω πάντα τὰ ἔθνη εἰς τὴν κοιλάδα τοῦ Ἰωσαφάτ,  ὅτι ἐκεῖ καθιῶ τοῦ διακρῖναι πάντα τὰ ἔθνη κυκλόθεν. Ἐξαποστείλατε δρέπανα, ὅτι  παρέστηκεν ὁ τρυγητός, εἰσπορεύεσθε, πατεῖτε, διότι πλήρης ὁ ληνός, ὑπερεκχεῖται  τὰ ὑπολήνια, ὅτι ἐπληθύνθη τὰ κακὰ αὐτῶν. Ἦχοι ἐξήχησαν ἐν τῇ κοιλάδι τῆς δίκης,  ὅτι ἐγγὺς ἡμέρα Κυρίου ἐν τῇ κοιλάδι τῆς δίκης, ὁ ἥλιος, καὶ ἡ σελήνη  συσκοτάσουσι, καὶ οἱ ἀστέρες δύσουσι τὸ φέγγος αὐτῶν, ὁ δὲ Κύριος ἐκ Σιὼν  ἀνακράξεται, καὶ ἐξ Ἱερουσαλὴμ δώσει φωνὴν αὐτοῦ, καὶ σεισθήσεται ὁ οὐρανὸς καὶ  ἡ γῆ, ὁ δὲ Κύριος φείσεται τοῦ λαοῦ αὐτοῦ, καὶ ἐνισχύσει τοὺς υἱούς Ἰσραήλ. Καὶ  ἐπιγνώσεσθε, ὅτι ἐγὼ Κύριος ὁ Θεὸς ὑμῶν, ὁ κατασκηνῶν ἐν Σιὼν ὄρει ἁγίῳ μου. Καὶ  ἔσται Ἱερουσαλὴμ ἁγία, καὶ ἀλλογενεῖς οὐ διελεύσονται δι' αὐτῆς οὐκέτι. Καὶ  ἔσται ἐν τῇ ἡμέρᾳ ἐκείνῃ, ἀποσταλάξει τὰ ὄρη γλυκασμόν, καὶ οἱ βουνοὶ ῥυήσονται  γάλα, καὶ πᾶσαι αἱ ἀφέσεις Ἰούδα ῥυήσονται ὕδατα, καὶ πηγὴ ἐξ οἴκου Κυρίου  ἐξελεύσεται, καὶ ποτιεῖ τὸν χειμάρρουν τῶν σχοίνων, Αἴγυπτος εἰς ἀφανισμὸν  ἔσται, καὶ ἡ Ἰδουμαία εἰς πεδίον ἀφανισμοῦ ἔσται, ἐξ ἀδικιῶν υἱῶν Ἰούδα, ἀνθ' ὧν  ἐξέχεον αἷμα δίκαιον ἐν τῇ γῇ αὐτῶν. Ἡ δὲ Ἰουδαία εἰς τὸν αἰῶνα κατοικηθήσεται,  καὶ Ἱερουσαλὴμ εἰς γενεὰς γενεῶν. Καὶ ἐκζητήσω τὸ αἷμα αὐτῶν, καὶ οὐ μὴ ἀθωώσω,  καὶ Κύριος κατασκηνώσει ἐν Σιών.

<span color=red>Προκείμενον Ἦχος πλ. β'</span>
Ἐλπισάτω Ἰσραὴλ  ἐπὶ τὸν Κύριον.
<span color=red>Στίχ.  Κύριε οὐχ ὑψώθη ἡ καρδία μου.</span>

<span color=red>Ἀπόστιχα </span>
<span color=red>Ἰδιόμελον Ἦχος γ'</span>
Ἀνέτειλε τὸ ἔαρ  τῆς νηστείας, καὶ τὸ ἄνθος τῆς μετανοίας· ἁγνίσωμεν οὖν ἑαυτοὺς ἀδελφοί, ἀπὸ  παντὸς μολυσμοῦ, τῷ φωτοδότῃ ψάλλοντες, εἴπωμεν· Δόξα σοι, μόνε φιλάνθρωπε. (Δίς)
<span color=red>Μαρτυρικὸν</span>
Οἱ Μάρτυρές σου  Κύριε, πίστει στηριχθέντες, ἐλπίδι βεβαιωθέντες, τῇ ἀγάπῃ τοῦ Σταυροῦ σου  ψυχικῶς ἑνωθέντες, τοῦ ἐχθροῦ τὴν τυραννίδα ἔλυσαν, καὶ τυχόντες τῶν στεφάνων,  μετὰ τῶν Ἀσωμάτων πρεσβεύουσιν, ὑπὲρ τῶν ψυχῶν ἡμῶν.
<span color=red>Δόξα... Καὶ τῇ ... Θεοτοκίον</span>
Ἁγιόπρωτε  σεμνή, ἐγκώμιον οὖσα τῶν οὐρανίων Ταγμάτων, Ἀποστόλων ὑμνῳδία, Προφητῶν περιοχή,  Δέσποινα πρόσδεξαι καὶ ἡμῶν τὰς δεήσεις.

<span color=red>Τῌ  ΠΕΜΠΤῌ ΤΗΣ ΤΥΡΙΝΗΣ</span>
<span color=red>ΠΡΩΪ ΕΝ Τῼ ΟΡΘΡῼ</span>
<span color=red> </span>
<span color=red>Μετὰ τὴν β' Στιχολογίαν </span>
<span color=red>Καθίσματα Ἦχος πλ. α'</span>
<span color=red>Τὸν  συνάναρχον Λόγον</span>
Τὴν  τεσσαρακονθήμερον, καὶ προκαθάρσιμον, οἱ Ἀπόστολοι πάντες, σήμερον στέφουσι, καὶ  τῆς νηστείας τὸν καιρὸν ἁγιάζουσι, παρὰ Χριστοῦ τοῦ Λυτρωτοῦ, καὶ τήν Ἀνάστασιν  αὐτοῦ προκαταγγέλλουσι πᾶσι, καὶ πρεσβεύουσι τῷ Κυρίῳ, ἐλεηθῆναι τὰς ψυχὰς ἡμῶν.

<span color=red>Δόξα... Τὸ αὐτὸ</span>
<span color=red> </span>
<span color=red>Καὶ τῇ ... Θεοτοκίον Ὅμοιον</span>
Τῶν ἐν σοὶ τὰς  ἐλπίδας, Παρθένε ἄχραντε, ἀνενδότως ἐχόντων σκέπη ὑπάρχουσα, ἐκ ποικίλων  πειρασμῶν, καὶ περιστάσεων, καὶ κινδύνων χαλεπῶν, ἐλευθέρωσον αὐτούς,  πρεσβεύουσα τῷ Υἱῷ σου, σὺν τοῖς αὐτοῦ Ἀποστόλοις, καὶ σῶσον πάντας τοὺς  ἀνυμνοῦντάς σε.

<span color=red>ᾨδὴ  δ'   Ἦχος δ'</span>
<span color=red>Ἀκήκοεν ὁ Προφήτης</span>
Ἐξέλαμψαν ἐν τῷ  κόσμῳ, ἀκτῖνα θεογνωσίας, οἱ Μαθηταί σου, καὶ τὴν πλάνην ἀπημαύρωσαν, τῆς ἀπάτης  λύσαντες τὴν ζόφωσιν, αὐτῶν προσευχαῖς, σῶσον τοὺς ὑμνοῦντάς σε.

Τὰ πρόθυρα τῆς  νηστείας, ἀγώνων  στεφανωθέντα, ταῖς  εὐκαρπίαις,  δεξιοῦνται τοὺς προσῳδαῖς μυστικαῖς,  τρέχοντας, νηφαλέως  ὕμνοις καὶ σπουδαίως πιστοί, ἅπαντες  συνδράμωμεν.

Νεκρώσεως τοὺς  χιτῶνας,  δεξάμενος προπετείᾳ τῆς ἀκρασίας, ἐνεδύθην  ὁ ταλαίπωρος, ἀλλὰ σύ  με ἔνδυσον Υἱὲ τοῦ Θεοῦ, στολὴν  φωτεινήν, τῆς  ἀναγεννήσεως.

Ὁ βίος μου  πονηρίᾳ, καὶ πάσῃ  ἀκαθαρσίᾳ συνετελέσθη, ἀλλὰ σοὶ  τῷ πανοικτίρμονι,  καταφεύγω,  πρόφθασον οὖν σῶσόν με, Χριστὲ ὁ  Θεός, τῇ σῇ  ἀγαθότητι.
<span color=red>Θεοτοκίον</span>
Συνέλαβες ὑπὲρ  λόγον, καὶ ἔτεκες ὑπὲρ φύσιν, Θεογεννῆτορ, τὸν δεσπόζοντα τῆς κτίσεως, ὃν  ἀπαύστως πρέσβευε, ῥυσθῆναι ἡμᾶς, ἐκ πάσης ὀργῆς, τοὺς σὲ μακαρίζοντας.
<span color=red>Ὁ  Εἱρμὸς</span>
«Ἀκήκοεν ὁ  Προφήτης, τὴν ἔλευσίν σου Κύριε καὶ ἐφοβήθη, κατενόησε τὰ ἔργα σου, καὶ ἐξέστη·  Δόξα τῇ δυνάμει σου, δόξα Χριστέ, τῇ συγκαταβάσει σου».
<span color=red>Ἄλλος Ἦχος β'</span>
<span color=red>Ἐλήλυθας ἐκ Παρθένου</span>
Σκεδάσαντες,  ἀκρασίας τὸν ζόφον Ἀπόστολοι, ταῖς τῶν διδαχῶν ὑμῶν μαρμαρυγαῖς ἐκλαμπρύνατε,  ἐγκρατείᾳ ἅπαντας, ἁμαρτωλοὺς καὶ δικαίους ὡς πανεύφημοι.

Ὡς διαυγεῖς,  μαργαρῖται τοῦ Λόγου Ἀπόστολοι, πάντα  ἐκοσμήσατε, δι'  ἐγκρατείας τὰ πέρατα, καὶ  καλλιεργήσαντες, τὴν τῶν  ψυχῶν ἡμῶν, ὄντως  νῦν εὐγένειαν.

Τὴν κάμινον, διὰ  δροσου νηστείας Ἀπόστολοι, τῶν  παθῶν μαράναντες, πᾶσι  βροτοῖς ἐδιδάξατε, πόλιν  ταύτην ἄσυλον, καὶ  οἰκητήριον, ἔχειν  ἁγιάσματος.

Ἡμάρτηκα, ὑπὲρ  πάντας ἀνθρώπους ὁ ἄθλιος, καὶ  ἀμετανόητα, ὡς  Μανασσῆς ἐπλημμέλησα· τρόπους μετανοίας μοι, ποίησον  Κύριε, πρίν με  λύσῃ θάνατος.
<span color=red>Θεοτοκίον</span>
Σὲ λιμένα,  σωτηρίας καὶ τεῖχος ἀκραδάντον, Θεοτόκε Δέσποινα, πάντες πιστοὶ ἐπιστάμεθα. Σὺ  γὰρ ταῖς πρεσβείαις σου, ἐκ τῶν κινδύνων λυτροῦσαι, τὰς ψυχάς ἡμῶν.
<span color=red>Ὁ  Εἱρμὸς</span>
«Ἐλήλυθας ἐκ  Παρθένου, οὐ πρέσβυς οὐκ Ἀγγελος, ἀλλ' αὐτὸς ὁ Κύριος σεσαρκωμένος, καὶ ἔσωσας,  ὅλον με τὸν ἄνθρωπον· διὸ κραυγάζω σοι· Δόξα τῇ δυνάμει σου Κύριε».

<span color=red>ᾨδὴ  η'</span>
<span color=red>Τὰ  σύμπαντα Δέσποτα</span>
Γῆ σύμπασα  Κύριε, τῆς σῆς αἰνέσεως ἐπλήσθη· πᾶσαν γὰρ διέδραμε, τῶν θείων Μαθητῶν σου, ὁ  φθόγγος ὁ ἔνθεος, ἐκ βυθοῦ ἀγνωσίας μεταστρέφων πρὸς γνῶσιν, ἀναμέλπουσαν·  Εὐλογεῖτε τὰ ἔργα, Κυρίου τὸν Κύριον.

Ἡ χάρις ἡ  ἔνθεος, τῆς  μετανοίας ἐπεφάνη, σωτηρίαν  φέρουσα, τοῖς  ταύτης ἐντρυφῶσι, τὰ ἆθλα  καὶ σκάμματα, τῶν  ἱδρώτων καὶ κόπων· διὸ τρέχε ψυχή μου τῷ Δεσπότῃ σου, τῶν  πολλῶν σου πταισμάτων ζητοῦσα, λαβεῖν  τὴν συγχώρησιν.

Τὸ στάδιον  ἤνοικται, τῆς  θεοσδότου ἐγκρατείας, φαιδρῶς  ὑπαντήσωμεν, οἱ  χρῄζοντες ἐλέους· διψᾷ γὰρ ὁ εὔσπλαγχνος, τὴν ἡμῶν  σωτηρίαν, καὶ τοῦ  δοῦναι συγγνώμην,  ἐπεκτείνεται, τοῖς  αὐτὸν ἐκζητοῦσι προθύμως, καὶ πόθῳ  δουλεύουσι.

Νηστείᾳ  στομώθητι,  εἰρηνευούσῃ διανοίᾳ, θρέψον  δὴ τὸν Κύριον, ψυχὴ τῇ  εὐπραξίᾳ, ἀρετῆς  ἐδέσματα, ὡς  εὐώδεις θυσίας,  προσκομίζουσα τούτῳ, καὶ  κραυγάζουσα· Εὐλογεῖτε τὰ ἔργα, ἀπαύστως  τὸν Κύριον.
<span color=red>Θεοτοκίον</span>
Ἡ πάντων  δεσπόζουσα, τὰς ἱκεσίας δεχομένη, Δέσποινα τῶν δούλων σου, ἁγία Θεοτόκε, τοῦ  σκότους με λύτρωσαι, καὶ πυρὸς τοῦ ἀσβέστου, τῶν κακῶν μου τὰ πλήθη ἐξαλείψασα,  ἐν τῇ σῇ μεσιτείᾳ, καὶ μόνῃ τῇ θείᾳ σου πρεσβείᾳ.
<span color=red>Ἄλλος</span>
<span color=red>Ἔφριξε Παίδων εὐαγῶν</span>
Ὑμᾶς φῶς ὥσπερ  ὁ Χριστός, εἰς τὰ πέρατα τῆς οἰκουμένης πάσης, Ἀπόστολοι διδούς, ἀπελθόντες ἔφη  διδάξατε, ἐν τοῖς ἔθνεσιν, ἵν' ἐν σαρκί με ὄντα, εἰδῆτε ἐγκρατείᾳ διαιτώμενον,  καὶ τοῦ ἐχθροῦ ὅλον τὸ σθένος πατοῦντα, καὶ ὁδὸν ἀνθρώποις, δεικνύοντα εὐθεῖαν.

Ἔδειξας  βαίνουσαν Χριστέ, τὴν  ἐγκράτειαν εἰς ἱλασμὸν τῶν βροτῶν, παθῶν τε  χωρισμόν· δι' αὐτῆς  γάρ σου οἱ Ἀπόστολοι εὐηρέστησαν, καὶ  φαεινοὶ φωστῆρες, ἐπὶ τῆς  γῆς ἐδείχθησαν,  κηρύττοντες τὸν Κύριον τρισὶ προσώποις, μιᾷ δὲ  ἐν οὐσίᾳ πᾶσι τοῖς αὐτὸν ἀνυμνοῦσι.

Τῶν ἐθνῶν  κήρυκες ὑμεῖς,  ἀπεστάλητε ὑπὸ τοῦ Διδασκάλου Χριστοῦ, ὦ  Μαθηταί, διδαχαῖς  ἐνθέοις, φωτίζειν  αὐτῶν τὰ νοήματα, παθῶν τε  καὶ βρωμάτων ἀπέχεσθαι, παθῶν δὲ  τὴν ἐγκράτειαν, καὶ  Κύριον γινώσκειν τοῦτον καὶ κτίστην, καὶ  δημιουργὸν τοῦ παντὸς καὶ εὐεργέτην.

Εὐλογοῦμεν  Πατέρα, Υἱὸν καὶ  Ἅγιον Πνεῦμα.

Ὡς ποτὲ Κάϊν ὁ  φονεύς, οὐ  προσήγαγον τὸ τῆς ψυχῆς μου θῦμα, ἀμώμητον  Χριστέ, ἀκαθάρτῳ  γνώμῃ κρατούμενος, μὴ  βδελύξῃ με,  προσερχόμενον οὖν σοι, διὰ  νηστείας Σῶτερ ὑπεράγαθε, ἀλλ' ἔπιδε  ἐπὶ τοῖς δώροις, οἷς πόθῳ  ἄγω σοι Θεέ μου, ἐν καιρῷ  τῆς νηστείας.
<span color=red>Καὶ τῇ ... Θεοτοκίον</span>
Ὄλβιος γέγονε  γαστήρ, Θεομήτορος ὡς δεξαμένη Λόγον, παχύτητι σαρκός, ἐξ αὐτῆς μιγέντα βροτείᾳ  μορφῇ καθ' ὑπόστασιν, καὶ ὤφθη πόλις Θεοῦ, ἐν ᾗ οἰκεῖν ὁ Ὕψιστος εὐδόκησε, καὶ  Κύριος Θεός, βοῶμεν τὸ Χαῖρε κεχαριτωμένη, ἁγνή σοι Θεοτόκε.

Αἰνοῦμεν,  εὐλογοῦμεν, καὶ  προσκυνοῦμεν...
<span color=red>Ὁ  Εἱρμὸς</span>
«Ἔφριξε  Παίδων εὐαγῶν, τὸ  ὁμόστολον ψυχῆς ἄσπιλον σῶμα, καὶ εἶξε  τὸ τραφέν, ἐν  ἀπείρῳ ὕλῃ, ἀκάματον  πῦρ· ἀειζώου δὲ ἐκμαρανθείσης φλογός,  διαιωνίζων ὕμνοις ἀνεμέλπετο· Τὸν Κύριον πάντα τὰ ἔργα ὑμνεῖτε, καὶ  ὑπερυψοῦτε, εἰς  πάντας τοὺς αἰῶνας».

<span color=red>ᾨδὴ  θ' Ὁ Εἱρμὸς</span>
«Ὅτι ἐποίησέ  μοι μεγαλεῖα ὁ Δυνατός, καὶ ἅγιον τὸ Ὄνομα αὐτοῦ, καὶ τὸ ἔλεος αὐτοῦ εἰς γενεὰν  καὶ γενεάν, τοῖς φοβουμένοις αὐτόν».

Ὅτι πυρσοὶ τῷ  κόσμῳ,  ἀπεστάλητε, ἀπλανεῖς,  λυτρούμενοι βυθοῦ ἁμαρτιῶν,  ἀνυμνοῦμεν ἐν χαρᾷ, τὸν  ἐνισχύσαντα ὑμᾶς, ὡς  Ἀποστόλους αὐτοῦ.

Ὅτι ὑμᾶς τῷ  κόσμῳ,  μωρανθέντι πάλαι Χριστός, ὡς ἅλας  ἐξαπέστειλε σοφοί,  συνετίζοντας αὐτόν, πρὸς τὴν  ἐπίγνωσιν αὐτοῦ,  ἀνευφημοῦμεν πιστῶς.

Ὅτι πληθὺς  πταισμάτων, περιέχει  με χαλεπῶν, ἐν  δάκρυσι προσπίπτω σοι Χριστέ,  συγχωρήσεως αἰτῶν, τὰς  ἀφορμάς μοι παρασχεῖν, ἐν τῷ  τῆς νηστείας καιρῷ.

Ὅτι σειραῖς  ἀλύτοις,  πεπεδημένος μου τῶν παθῶν, στενάζω  καὶ κραυγάζω σοι Σωτήρ· Ἐλευθέρωσον κᾀμέ, ὅπως  ὑμνῶ περιχαρῶς τὴν εὐσπλαγχνίαν σου.
<span color=red>Θεοτοκίον</span>
Ὅτι ἀνέδειξέ σε  ὁ Θεός, Παρθένε ἁγνή, βοήθειαν τοῦ γένους τῶν βροτῶν, μὴ ἐλλίπῃς ἐκτενῶς,  καθικετεύουσα αὐτόν, ὑπὲρ ἡμῶν τῶν πιστῶν.
<span color=red>Ἄλλος</span>
<span color=red>Ἡ  τὸν ἀχώρητον Θεὸν</span>
Τῶν Ἀποστόλων  τὸν χορόν, ἡ νηστεία ἔδειξεν, οἰκουμένῃ πάσῃ ἐκλάμποντα, αἴγλῃ θείᾳ, καὶ  φωτίζοντα κόσμον.

Τῶν Μαθητῶν σου  ὁ χορός, Ἰησοῦ  φιλάνθρωπε, τῶν  ἐθνῶν τὰ γένη ἐδίδαξεν,  ἐγκρατείας,  θησαυρίζειν τὸν πλοῦτον.

Ἡ δωδεκάχορδος  φθογγή, Μαθητῶν  σου σύστημα,  ἐγκρατείας πλοῦτον χαρίζεται, τοῖς  ἀνθρώποις, καὶ  πηγὴν σωτηρίας.

Τὴν τοῦ Ἀσώτου  σοι φωνήν, ἀνακράζω  Κύριε· Πάτερ ἥμαρτον, σῶσον  οἴκτειρον, μή με  δόξης, τῆς σῆς  ἀποχωρίσῃς.
<span color=red>Θεοτοκίον</span>
Ἡ ἐν γαστρί σου  τὸν Θεόν, ὡς βροτὸν βαστάσασα, καὶ ζωὴν τῷ κόσμῳ πηγάσασα, σὲ ὑμνοῦμεν, Παναγία  Παρθένε.
<span color=red>Ὁ  Εἱρμὸς</span>
«Ἡ τὸν ἀχώρητον  Θεόν, ἐν γαστρὶ χωρήσασα, καὶ χαρὰν τῷ κόσμῳ κυήσασα, σὲ ὑμνοῦμεν, Παναγία  Παρθένε».

<span color=red>Ἀπόστιχα τῶν Αἴνων </span>
<span color=red>Ἰδιόμελον Ἦχος γ'</span>
Ἔλαμψε τῆς  ἐγκρατείας ἡ εὐπρέπεια, τῶν δαιμόνων τὴν ἀχλὺν φυγαδεύουσα, ἐπεδήμησε τῆς  νηστείας ἡ σεμνότης, τῶν ψυχικῶν παθῶν, τὴν ἰατρείαν φέρουσα, ταύτῃ ποτὲ Δανιήλ,  καὶ οἱ ἐν Βαβυλῶνι Παῖδες φραξάμενοι, ὁ μέν, στόμα λεόντων ἐχαλίνωσεν, οἱ δέ,  τὴν φλόγα τῆς καμίνου ἔσβεσαν, μεθ' ὧν καὶ ἡμᾶς δι' αὐτῆς σῶσον, Χριστὲ ὁ Θεός,  ὡς φιλάνθρωπος. (Δίς)
<span color=red>Μαρτυρικὸν</span>
Ὡς φωστῆρες ἐν  κόσμῳ λάμπετε, καὶ μετὰ θάνατον ἅγιοι Μάρτυρες, τὸν ἀγῶνα τὸν καλὸν  ἀγωνισάμενοι, ἔχοντες παρρησίαν, Χριστὸν ἱκετεύσατε, ἐλεηθῆναι τὰς ψυχάς ἡμῶν.
<span color=red>Δόξα... Καὶ τῇ ... Θεοτοκίον</span>
Ἐν γυναιξὶν ἁγία Θεοτόκε, Μήτηρ  ἀνύμφευτε, πρέσβευε ὃν ἔτεκες, Βασιλέα καὶ Θεόν, ἵνα σώσῃ ἡμᾶς ὡς φιλάνθρωπος.
</document>