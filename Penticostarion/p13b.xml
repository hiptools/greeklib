<?xml version="1.0" encoding="UTF-8"?>
<document book="triod" part="" name="p13b" title="Τῌ ΤΡΙΤῌ ΤΗΣ ΔΙΑΚΑΙΝΗΣΙΜΟΥ">
Τῌ  ΤΡΙΤῌ  ΤΗΣ   ΔΙΑΚΑΙΝΗΣΙΜΟΥ
<span color=red>Τῌ ΤΡΙΤῌ ΤΗΣ ΔΙΑΚΑΙΝΗΣΙΜΟΥ</span>

<span color=red>     Τῶν Ἁγίων ἐνδόξων νεοφανῶν καὶ θαυματουργῶν  Ὁσιομαρτυρων  Ῥαφαὴλ καὶ Νικολάου,  καὶ τῆς  Ἁγίας  Παρθενομάρτυρος Εἰρήνης,  τῶν ἐν  Θερμῇ  τῆς  Λέσβου.</span>
<span color=red> </span>
<span color=red>ΕΝ Τῼ ΜΕΓΑΛῼ  ΕΣΠΕΡΙΝῼ.</span>
<span color=red> </span>
<span color=red>     Εἰς  τό,   Κύριε, ἐκέκραξα, ἱστῶμεν  στίχους ι’  καὶ  ψάλλομεν Ἀναστάσιμα  δ' καὶ  τῶν Ἁγίων  στ'.</span>
<span color=red>Ἀναστάσιμα.  Ἦχος γ'. Τῷ σῷ  Σταυρῷ Χριστὲ Σωτήρ...</span>
<span color=red>Τῶν Ἁγίων.</span>
<span color=red>Ἦχος α'. Ὢ τοῦ παραδόξου θαύματος.</span>
<span color=red>Ὢ  τοΰ  παραδόξου θαύματος! ὡς ἀστέρες  λαμπροί, ἐκ  τῆς  γῆς ἀνέτειλαν,  οἱ  Μάρτυρες τοῦ Χριστοῦ,  κόσμον εὐφραίνοντες.  Λαμπρύνθητι μυστικῶς, τῇ  τούτων αἴγλῃ ἡ  Λέσβος χορεύουσα· εὐφράνθητι  σὺν  αὐτῇ, ἡ  τοῦ Θεοῦ Ἐκκλησία  κραυγάζουσα· Χαίροις Ῥαφαὴλ  θέοφρον, Ἀθλητῶν ἀγλάισμα,  καὶ  Νικόλαε Μάρτυς, καὶ  Εἰρήνη  καλλιπάρθενε.</span>

<span color=red>Βαβαὶ  τῶν  σῶν  μυστηρίων Χριστέ! σὺ  γὰρ ἐξ ἐγκάτων,  τῆς  γῆς ἐφανερωσας,  εἰς  στήριγμα τῶν  πιστῶν,  καὶ  μέγα καύχημα, τοὺς  πάλαι ὑπὲρ  τοῦ  σοῦ, περιφανῶς ἠθληκότας ὀνόματος,  τὸν ἔνδοξον Ῥαφαήλ,  καὶ  σὺν  Εἰρήνῃ  τὸν  θεῖον  Νικόλαον.  Ὅθεν  τούτων τοῖς  λειψάνοις, πίστει καταφεύγοντες, ἐξ  αὐτῶν  πᾶσαν  δόσιν, κομιζόμεθα σωτήριον.</span>

<span color=red>Ὑμῶν  τιμῶμεν  τὴν  εὕρεσιν, Ῥαφαὴλ  τρισμάκαρ, καὶ  θεῖε  Νικόλαε, τὴν  μνήμην ὑμῶν  λαμπρῶς, ἄγοντες σήμερον· ὁράσεσι γὰρ  πολλαῖς,  καὶ ἐνυπνίοις φαινόμενοι Ἅγιοι, ἐκφαίνετε  τοῖς  πιστοῖς, τῶν  κεκρυμμένων τὴν  γνῶσιν ἑκάστοτε,  καὶ  καθ' ὕπαρ  παραδόξως, πρόσωπον πρὸς  πρόσωπον,  ὀπτανομενοι  πάντας, καταπλήττετε τοῖς  θαὺμασι.</span>
<span color=red>Προσόμοια ἕτερα.</span>
<span color=red>Ἦχος δ'. Ὡς  γενναῖον  ἓν Μάρτυσι.</span>
<span color=red>Τῇ  εὑρέσει τοϋ σκήνους σου, κεκρυμμένα μυστήρια, Ῥαφαὴλ μακάριε ἀπεκάλυψας, οἷς περ  προέκρινας ἔνδοξε, ἐκφάνσει τῆς δόξης  σου,  ὑπουργῆσαι εὐσεβῶς, οἱ πιστῶς κατιδόντες σε,  ἐθαμβηθησαν, τῆς δοθείσης σοι  χάριτος τῷ πλούτῳ, καὶ ἐκήρυξαν τοῖς πᾶσιν, ὧν περ αὐτόπται γεγόνασι.</span>

<span color=red>Καί  τὴν ἔνδοξον κλῆσίν σου, καὶ πατρίδος τὸ ὄνομα, καὶ τὸν τρόπον Ἅγιε τῆς ἀθλήσεως,  τὰ πρῴην ἅπασιν ἄγνωστα,  ἡμῖν  ἐφανέρωσας,  Ῥαφαὴλ θαυματουργέ, ἐνωπίῳ ἐνώπιος, καθορώμενος·  ὢ τῆς σῆς πρὸς ἡμᾶς  πολλῆς εὐνοίας! διὰ τοῦτό  σου τὴν χάριν, μεγαλοφώνως κηρύττομεν.</span>

<span color=red>Τῆς  Ἰθάκης τὸ βλάστημα, καὶ τῆς Λέσβου τὸ καύχημα, τῆς Θερμῆς τὸν μέγιστον  ἀντιλήπτορα, μελῳδικῶς  ἀνυμνήσωμεν, Ῥαφαὴλ τὸν ἔνδοξον, καὶ Νικόλαον  ὁμοῦ,  τὸν σὺν  τούτῳ ἀθλησαντα, τὴν καλλίπαιδα, συνυμνοῦντες Εἰρήνην  τοὺς ἐσχάτως,  ἐν  Θερμῇ  φανερωθέντας, καὶ  ξένα βλύζοντας θαύματα.</span>
Δόξα. Ἦχος πλ.  β'.
<span color=red>Σήμερον  τῇ  τοῦ  Χριστοῦ Ἀναστάσει,  λαμπρῶς  πανηγυρίσωμεν, τὴν  τῶν  νεοφανῶν  Μαρτύρων μνήμην, Ῥαφαὴλ  τοῦ  παμμάκαρος, Νικολάου τοῦ  θεόφρονος, καὶ  Εἰρήνης  τῆς  παρθένου, τοὺς  σὺν  αὐτοῖς ἀθλήσαντας  τιμῶντες· οὗτοι  γάρ, μιᾷ ψυχῇ ἀγωνισάμενοι, ἄθλησιν  παθημάτων, ὑπὲρ  Χριστοῦ ὑπέμειναν,  καὶ ἀξίως ἐν  οὐρανοῖς ἐδοξάσθησαν· ἐν  γῇ  δέ, ἀρρήτοις  κρίμασιν,  ἐν ἐτῶν  περιόδοις κατακρυπτόμενοι, ἄρτι ἡμῖν ἐγνώσθησαν,  πλήρεις δόξης  οὐρανίου,  πλήρεις φωτὸς  πλήρεις χάριτος, θαυματουργοῦντες  τὰ  παράδοξα·  ἃ οὐκ ἐγνωρίσθη  γάρ, γενεαῖς ἑτέραις, ἀπεκάλυψαν ἡμῖν,  τοῖς ἐγγὺς  καὶ  τοῖς  πόρρω φαινόμενοι. Μέγας εἶ  Κύριε, καὶ  τῆς  μεγαλωσύνης σου οὐκ ἔσται  πέρας, ὁ  θαυμαστῶς  μεγαλύνας, τοὺς Ἁγίους  σου  Μάρτυρας, καὶ  παρέχων δι' αὐτῶν, ἡμῖν  τὸ  μέγα ἔλεος.</span>
Καὶ  νῦν.  Ἦχος  γ'. Θεοτοκίον.
Πῶς  μὴ  θαυμάσωμεν...
<span color=red> </span>
<span color=red>       Εἴσοδος,  Φῶς ἱλαρόν</span>
<span color=red>Προκείμενον, Ἦχος  Βαρύς.</span>
Ὁ  Θεὸς ἡμῶν ἐν  τῷ  Οὐρανῷ  καὶ ἐν  τῇ  γῇ,  πάντα ὅσα ἠθέλησεν ἐποίησε.
<span color=red>Στίχ. Ἡ  θάλασσα εἶδε  καὶ ἔφυγε...</span>
<span color=red>Στίχ.  Τί  σοι ἐστι  θάλασσα, ὅτι ἔφυγες...</span>

Καὶ τὰ  ἀναγνώσματα.
Προφητείας Ἡσαΐου  τὸ Ἀνάγνωσμα  (Κεφ. μγ' 9)
<span color=red>Τάδε  λέγει Κύριος· Πάντα τὰ ἔθνη  συνήχθησαν ἅμα,  καὶ  συναχθήσονται ἐξ  αὐτῶν·  τίς ἀναγγελεῖ  ταῦτα ἐν  αὐτοῖς; ἢ  τὰ ἐξ ἀρχῆς  τίς ἀκουστὰ  ποιήσει ἡμῖν; ἀγαγέτωσαν  τοὺς  μάρτυρας αὐτῶν,  καὶ  δικαιωθήτωσαν, καὶ εἰπάτωσαν ἀληθῆ.  Γίνεσθέ μοι μάρτυρες, καὶ ἐγὼ  μάρτυς Κύριος ὁ  Θεός, καὶ ὁ  παῖς,  ὃν ἐξελεξάμην· ἵνα  γνῶτε  καὶ  πιστεύσητέ μοι, καὶ  συνῆτε, ὅτι ἐγώ εἰμι· ἔμπροσθέν  μου οὐκ ἐγένετο ἄλλος  Θεός, καὶ  μετ' ἐμὲ  οὐκ ἔοται. Ἐγώ  εἰμι ὁ  Θεός, καὶ  οὐκ ἔστι  πάρεξ ἐμοῦ ὁ  σῴζων. Ἐγὼ ἀνήγγειλα  καὶ ἔσωσα· ὠνείδισα,  καὶ  οὐκ ἦν ἐν ὑμῖν ἀλλότριος· ὑμεῖς ἐμοὶ  μάρτυρες, καὶ ἐγὼ  Κύριος ὁ Θεός. Ὅτι ἀπ' ἀρχῆς ἐγώ  εἰμι,  καὶ  οὐκ ἔστιν ὁ ἐκ  τῶν  χειρῶν  μου ἑξαιρούμενος ποιήσω, καὶ  τίς ἀποστρέψει  αὐτό;  Οὕτω  λέγει Κύριος ὁ  Θεός, ὁ  λυτρούμενος ἡμᾶς, ὁ ἅγιος Ἰσραήλ.</span>

Σοφίας Σολομῶντος  τὸ Ἀνάγνωσμα (Κεφ. γ' 1)
<span color=red>Δικαίων  ψυχαὶ ἐν  χειρὶ  Θεοῦ,  καὶ  οὐ  μὴ ἅψηται  αὐτῶν  βάσανος. Ἔδοξαν ἐν ὀφθαλμοῖς ἀφρόνων  τεθνάναι,  καὶ ἐλογίσθη  κάκωσις ἡ ἔξοδος  αὐτῶν,  καὶ ἡ ἀφ' ἡμῶν  πορεία σύντριμμα· οἱ  δέ  εἰσιν ἐν  εἰρήνῃ.  Καὶ  γὰρ ἐν ὄψει ἀνθρώπων ἐὰν  κολασθῶσιν, ἡ ἐλπὶς  αὐτῶν ἀθανασίας  πλήρης. Καὶ ὀλίγα  παιδευθέντες, μεγάλα εὐεργετηθήσονται· ὅτι ὁ  Θεὸς ἐπείρασεν  αὐτούς,  καὶ  εὗρεν  αὐτοὺς ἀξίους ἑαυτοῦ. Ὡς  χρυσὸν ἐν  χωνευτηρίω ἐδοκίμασεν  αὐτούς,  καὶ ὡς ὁλοκάρπωμα  θυσίας προσεδέξατο αὐτούς.  Καὶ  ἐν καιρῷ ἐπισκοπῆς  αὐτῶν ἀναλάμψουσι,  καὶ ὡς  σπινθῆρες  ἐν καλάμῃ διαδραμοῦνται.  Κρινοῦσιν  ἔθνη, καὶ  κρατήσουσι λαῶν,  καὶ  βασιλεύσει Κύριος εἰς  τοὺς  αἰῶνας.  Οἱ πεποιθότες ἐπ'  αὐτὸν  συνήσουσιν ἀλήθειαν,  καὶ  οἱ  πιστοὶ  ἐν ἀγάπῃ  προσμενοῦσιν αὐτῷ· ὅτι  χάρις καὶ ἔλεος  ἐν τοῖς ὁσίοις  αὐτοῦ,  καὶ ἐπισκοπὴ ἐν  τοῖς ἐκλεκτοῖς  αὐτοῦ.</span>

Σοφίας Σολομῶντος  τὸ Ἀνάγνωσμα (Κεφ.  ε'  15)
<span color=red>Δίκαιοι  εἰς  τὸν  αἰῶνα  ζῶσι,  καὶ  ἐν Κυρίῳ ὁ  μισθὸς  αὐτῶν  καὶ ἡ  φροντὶς  αὐτῶν  παρὰ Ὑψίστῳ.  Διὰ  τοῦτο  λήψονται τὸ  βασίλειον τῆς  εὐπρεπείας,  καὶ  τὸ  διάδημα τοῦ  κάλλους ἐκ  χειρὸς Κυρίου ὅτι  τῇ  δεξιᾷ  αὐτοῦ  σκεπάσει αὐτούς,  καὶ  τῷ  βραχίονι ὑπερασπιεῖ  αὐτῶν.  Λήψεται πανοπλίαν, τὸν  ζῆλον  αὐτοῦ,  καὶ ἁπλοποιήσει  τὴν  κτίσιν εἰς ἄμυναν ἐχθρῶν. Ἐνδύσεται  θώρακα δικαιοσύνην, καὶ  περιθήσεται κόρυθα, κρίσιν ἀνυπόκριτον.  Λήψεται ἀσπίδα ἀκαταμάχητον, ὁσιότητα· ὀξυνεῖ  δὲ ἀπότομον ὀργὴν  εἰς ῥομφαίαν· συνεκπολεμήσει αὐτῷ ὁ  κόσμος ἐπὶ  τοὺς  παράφρονας.  Πορεύσονται εὔστοχοι βολίδες ἀστραπῶν, καὶ ὡς ἀπὸ εὐκύκλου τόξου τῶν νεφῶν, ἐπὶ  σκοπὸν ἁλοῦνται, καὶ ἐκ πετροβόλου θυμοῦ πλήρεις ῥιφήσονται χάλαζαι. Ἀγανακτήσει  κατ' αὐτῶν ὕδωρ θαλάσσης, ποταμοὶ δὲ συγκλύσουσιν ἀποτόμως. Ἀντιστήσεται αὐτοῖς  πνεῦμα δυνάμεως, καὶ ὡς λαῖλαψ ἐκλικμήσει  αὐτούς, καὶ ἐρημώσει πᾶσαν τὴν γῆν ἀνομία, καὶ  ἡ  κακοπραγία περιτρέψει θρόνους δυναστῶν.  Ἀκούσατε  οὖν  βασιλεῖς  καὶ  σύνετε, μάθετε δικασταὶ  περάτων γῆς. Ἐνωτισασθε  οἱ  κρατοῦντες πλήθους, καὶ  γεγαυρωμένοι ἐπὶ ὄχλοις ἐθνῶν. Ὅτι ἐδόθη  παρὰ  Κυρίου ἡ  κράτησις ὑμῖν,  καὶ ἡ  δυναστεία παρὰ Ὑψίστου.</span>

<span color=red>       Εἰς  τὴν  Λιτήν.</span>
<span color=red>Ἰδιομελα. Ἦχος α'.</span>
<span color=red>Εὐφραίνου ἐν  Κυρίῳ ἡ  Νῆσος  Λέσβος, καὶ  σκίρτα τῷ  Πνεύματι,  ἡ Ἐκκλησία  τοΰ  Θεοῦ· ἰδοὺ  γὰρ  ἐν τῷ  λόφῳ  Καρυῶν, ὁ  Θεὸς  τῆς  δόξης ἐβρόντησε,  καὶ  λαλεῖ ἡμῖν  τὰ  κρείττονα, διὰ  τῶν  σεπτῶν  αύτοῦ  Μαρτύρων·  Ῥαφαὴλ  γὰρ  καὶ  Νικόλαος, οἱ  πάλαι ἀριστεύσαντες, έπ' ἐσχάτων  φανερωθέντες, τὸ  μυστήριον τοΰ  θείου θελήματος, πᾶ-σιν ἐκκαλύπτουσι·  καὶ  ξενοτρόπως φαινόμενοι, τῆς  εὐσεβείας  τὰ  μεγαλεῖα,  τρανῶς  διηγοῦνται,  καὶ  λόγοις καὶ  θαύμασιν, εἰς  αἴνεσιν  Χριστοῦ,  καὶ  στηριγμὸν  καὶ ἑδραίωμα,  τῶν βοώντων· Κύριε δόξα σοι.</span>
<span color=red>Ἦχος β'.</span>
<span color=red>Δεῦτε  ἅπαντες πιστοὶ συνδράμωμεν,  ἐν Καρυαῖς τῆς Θερμῆς, καὶ κατίδωμεν μυστήρια, Θεοΰ φανερούμενα. Ῥαφαὴλ  γὰρ καὶ Νικόλαος, οἱ  εὐκλεεῖς Ὁσιομαρτυρες,  ὡς ἄνθη εὐωδέστατα, ἐκ γῆς λαγόνων ἀνεφάνησαν, καὶ τῇ τοῦ  Πνεύματος χάριτι, εὐωδιάζουσι  πάντας  καὶ θεαρχικῇ  βουλῇ  δοξαζόμενοι,  ἐν ἡμέρᾳ  καὶ νυκτί, καὶ νεανίσκοις  καὶ παρθένοις, καὶ ἀνδράσι καὶ γυναιξίν, ἐναργῶς  ὁρῶνται, καὶ παρέχουσιν ἑνὶ  ἑκάστῳ,  τὰ πρὸς σωτηρίαν αἰτήματα.  Ἀλλὰ  δόξα σοι Κύριε,  ὁ  δοξάσας τοὺς Ἁγίους σου,  καὶ παρέχων δι' αὐτῶν,  ἡμῖν  τὸ μέγα ἔλεος.</span>
<span color=red>Ἦχος  γ'.</span>
<span color=red>Ἱερωσύνῃ  σεμνυνόμενος, ὁσίως καὶ  ἀμέμπτως  διηκόνησας Χριστῷ, Ῥαφαὴλ ἱερώτατε  καὶ διαπρεπὴς τῇ σοφίᾳ γενόμενος, ἀρετῆς τοῖς εἴδεσι,  καὶ εὐσεβείας τῇ λαμπρότητι, λόγῳ καὶ ἔργῳ, τῇ Ἐκκλησίᾳ διέπρεψας καὶ τὸ ὑπὲρ  Χριστοῦ μαρτύριον ἀναδεξάμενος, στερροτάτῃ  ψυχῇ,  τυραννικὴν μανίαν ἐφαύλισας,  καὶ πικροτάτῳ  θανάτῳ, τὸ τοΰ Σωτῆρος πάθος ἐδόξασας. Ἂλλ' ἡμῖν ἐπέφανας, μετὰ πολυχρόνιον κατάκρυψιν,  ὡς ἐξ οὐρανίων ἀδύτων, τῆς τοῦ Κυρίου Ἀναστάσεως, τὰ ἀγαθὰ τεκμαιρόμενος, ὧν ἡμᾶς  ἀξίωσον, θεοδεκτοῖς πρεσβείαις σου.</span>
<span color=red>Ἦχος δ'.</span>
<span color=red>Ὡς  ἀρετῆς ὑποφήτης, καὶ παιδοτρίβης καὶ ἀλείπτης,  πρὸς θείας ἐπιδόσεις, Ῥαφαὴλ ἱερωτατε, τῷ σῷ ὑποδείγματι ὑπὲρ Χριστοῦ τεθνάναι,  τῶν σῶν συμμαρτύρων ἐπτέρωσας τὸ φρόνημα· Νικόλαος γὰρ  ὁ  σεπτὸς Διάκονος, καὶ σὸς φοιτητὴς καὶ συνέκδημος, μαρτυρικὸν ἠγωνίσατο στάδιον καὶ Εἰρήνη  ἡ  καλλίπαις κόρη, ὡς εὐῶδες θῦμα, προσηνέχθη Χριστῷ, ὑπὲρ αὐτοῦ παραδοθεῖσα τῷ  πυρὶ· ὡς προεξάρχων γὰρ  αὐτῶν, μεγαλοπρεπῶς ἐδοξάσθης, καὶ τὴν δόξαν τὴν σήν, ἤδη τῷ κόσμῳ ἐφανερωσας.  Ἂλλ' ἀπαύστως πρέσβευε,  μετὰ τῶν σῶν συμμαρτύρων, ἐλεηθῆναι τάς ψυχὰς ἡμῶν.</span>
Δόξα. Καὶ νῦν.  Ἦχος πλ. α'.
<span color=red>Πανηγύρεως  ἡμέραν, λαμπρὰν  ἡμῖν  συγκροτοῦσι,  Ῥαφαὴλ καὶ Νικόλαος, ἀρτιφανῶς ἡμῖν  φανέντες. Πάντες τῇ αὐτῶν, συγχορεύσωμεν ἀναδείξει, καὶ τῶν θαυμάτων αὐτῶν,  ἀπολαύοντες βοήσωμεν· Χριστὸς ἀνέστη ἐκ νεκρῶν,  θανάτῳ θάνατον πατήσας, καὶ τοῖς  ἐν  τοῖς μνήμασι, ζωὴν χαρισάμενος.</span>

<span color=red>Εἰς  τὸν  Στίχον. Στιχηρὰ  Προσόμοια.</span>
<span color=red>Πρῶτον  τὸ Ἀναστάσιμον. Ἦχος  γ'.</span>
Ὁ  τῷ  πάθει σου Χριστέ, ἀμαυρωσας  τὸν ἥλιον,  καὶ  τῷ  φωτὶ  τῆς  σῆς Ἀναστάσεως,  φαιδρύνας τὰ  σύμπαντα, πρόσδεξαι ἡμῶν,  τὸν ἐσπερινον ὕμνον  φιλάνθρωπε.
<span color=red> </span>
<span color=red>Καὶ εἶτα  τὰ  τῶν Ἁγίων. Ἦχος πλ.  α'. Χαίροις ἀσκητικῶν.</span>
<span color=red>Χαίροις, ὁ  ἱερὸς  Ραφαήλ, ὁ  ὑπὲρ πίστεως  ἀθλήσας  στερρότατα, καὶ δόξῃ τῇ οὐρανίῳ,  μεγαλυνθεὶς εὐκλεῶς, ὡς  Ὁσιομάρτυς  ἐνθεώτατος·  ὁ πλείστοις ἐν ἔτεσι,  διαμείνας ἀγνώριστος, ἐγκεκρυμμένος,  ὑπὸ γῆν θείοις κρίμασιν,  ἐπ'  ἐσχάτων δέ, ὡς πολύφωτος  ἥλιος, λάμψας  καὶ τῶν θαυμάτων σου, ἀκτῖσι καὶ χάρισιν,  ἐν  θαυμασταῖς  ὀπτασίαις, καταφαιδρύνων τοὺς  ἅπαντας.  Χριστὸν ἐκδυσώπει,  ταῖς  ψυχαῖς  ἡμῶν δοθῆναι, τὸ μέγα ἔλεος.</span>
<span color=red>Στίχ.  Θαυμαστὸς  ὁ Θεὸς ἐν τοῖς  Ἁγίοις αὐτοῦ.</span>
<span color=red>Ὤφθη  ἐκ τῶν ἐγκάτων τῆς γῆς, ὡς μυροθήκη νοητοῦ ἁγιάσματος, λειψάνων ὑμῶν τῶν θείων,  ἢ παναγία σορός, τῇ ἀποκαλύψει ὑμῶν Ἁγιοι·  ἐντεῦθεν ἐξέστησαν,  τῇ πολλῇ ὑμῶν χάριτι,  ἐν  ἐπαλλήλοις, θεωρίαις καὶ ὄψεσιν, οἷς  ὡραθητε,  τῶν ἀδήλων τὴν δήλωσιν, τούτοις ὑποτιθέμενοι, καὶ πᾶσι γνωρίζοντες,  ὦ Ραφαὴλ  σὺν Εἰρήνῃ, καὶ Νικολάῳ  τὴν ἄθλησιν, ὑμῶν τὴν ἁγίαν, δι' ἧς  εὕρετε ἀξίως,  στέφος οὐράνιον.</span>
<span color=red>Στίχ.  Τοῖς Ἁγίοις τοῖς  ἐν  τῇ γῇ  αὐτοῦ ἐθαυμάστωσεν ὁ  Κύριος.</span>
<span color=red>Χαίρει  ἢ Ἐκκλησία Χριστοῦ, τῇ παραδόξῳ ἀναδείξει μακάριοι, τῶν θείων ὑμῶν λειψάνων, δι'  ὧν ἡ  δόξα ὑμῶν, πᾶσιν ἐπεγνώσθη  ἡ  οὐράνιος, καὶ Λέσβος  ἡ  νῆσος δέ,  ἐξαιρέτως  ἀγαλλεται, φαιδρυνομένη,  τοῖς πολλοῖς ὑμῶν θαύμασι, θεῖοι Μάρτυρες,  Ραφαὴλ  καὶ Νικόλαε, ἅμα σὺν τῇ θεόφρονι, Εἰρήνῃ καὶ ἅπασι, τοῖς σὺν  ὑμῖν  τὸν ἀγῶνα, τὸν ἱερὸν ἐναθλησασι, γνωστοῖς  καὶ ἀγνώστοις·  μεθ' ὧν πάντοτε αἰτεῖσθε,  ἡμῖν τὰ κρείττονα.</span>
Δόξα.  Ἦχος πλ. δ'.
<span color=red>Ὡς  μιμηταὶ τοῦ πάθους τοΰ Σωτῆρος, τῆς αὐτοῦ  Ἐγέρσεως  τὴν ἔλλαμψιν,  τῇ ἐκφάνσει ὑμῶν ἐκφαίνετε,  Ἅγιοι  Μάρτυρες·  ὡς γὰρ ἐκεῖνος  ἀναστάς, ταῖς σεμναῖς  ἐνεφανίσθη Μυροφόροις, οὕτω καὶ  ὑμεῖς,  πισταῖς  γυναιξί,  τῆς ὄψεως ὑμῶν, ἐνεπιστεύθητε  τὸ μυστήριον, τρανῶς  αὐταῖς  ἀπαγγέλλοντες, κεκρυμμένων πραγμάτων τὴν φανέρωσιν·  ὧν ὁρῶντες τὴν  ἔκβασιν, 'Ραφαήλ καὶ Νικόλαε, σὺν τῇ παρθὲνῳ  Εἰρήνῃ, Χριστὸν μεγαλύνομεν, τὸν ὑμᾶς δοξάσαντα.</span>
Καὶ  νῦν.  Ἦχος  πλ. α'.
Ἀναστάσεως ἡμέρα,  καὶ  λαμπρυνθῶμεν  τῇ  πανηγύρει...

<span color=red>Καὶ αὖθις  τὸ  Χριστὸς ἀνέστη...,</span>
<span color=red>μεθ'  ὃ  τὰ  Ἀπολυτίκια  τῶν Ἁγίων.</span>
<span color=red>Ἦχος  δ'. Ταχὺ  προκατάλαβε.</span>
<span color=red>Τοΰ  θείου λειψάνου σου, τῇ ἀνευρέσει  σοφέ, ἡ  Λέσβος πεπλήρωται, τῆς ἐκ  Θεοῦ  δαψιλῶς, δοθείσης σοι  χάριτος· Σὺ  γὰρ Ὁσιομαρτυς,  'Ραφαὴλ παραδόξως, φαίνῃ  πλείστοις  ἀνθρώποις,  καὶ ἰάσεις  παρέχεις· διὸ  τοῖς  θαυμασίοις σου,  πιστοὶ  εὐφραινόμεθα.</span>

<span color=red>Ἕτερον τοῦ  Ἁγ.  Ῥαφαήλ. Ἦχος  α'.  Τῆς ἐρήμου πολίτης.</span>
<span color=red>Τῆς Ἰθάκης  τὸν  γόνον καὶ  τῆς  Λέσβου τὸ  καύχημα, Ὀσιομαρτύρων  τὴν  δόξαν, Ῥαφαὴλ  εὐφημήσωμεν· ἀρτίως  γὰρ ἡμῖν  φανερωθείς, ἰάματα  πηγάζει τοῖς  πιστοῖς, καὶ  κατ' ὄναρ  καὶ  καθ' ὕπαρ, ὑπερφυῶς ὀπτάνεται  τοΐς  κράζουσι· Δόξα τῷ  δεδωκότι σοι ἰσχύν,  δόξα τῷ  σὲ  θαυμαστώσαντι, δόξα τῷ ἐκπληροῦντι  διὰ  σοῦ, ἡμῶν  τὰ  αἰτήματα.</span>

<span color=red>     Ἀλλο, κοινὸν τῶν τριῶν Ἁγίων Ῥαφαήλ, Νικολάου καὶ Εἰρήνης.</span>
<span color=red>Ἦχος δ'. Ταχὺ  προκατάλαβε.</span>
<span color=red>Ἐν  Λέσβῳ ἀθλησαντες, ὑπὲρ Χριστοῦ τοῦ Θεοῦ, αὐτὴν ἡγιάσατε, τῇ τῶν Λειψάνων ὑμῶν,  εὑρέσει μακάριοι. Ὅθεν ὑμᾶς τιμῶμεν,  Ῥαφαήλ  θεοφόρε, ἅμα σὺν Νικολάῳ,  καὶ παρθένῳ Εἰρήνῃ,  ὡς θείους ἡμῶν προστάτας, καὶ πρέσβεις πρὸς Κύριον.</span>

<span color=red> Καὶ πάλιν τό, Χριστὸς  Ἀνέστη, καὶ  Ἀπόλυσις τοΰ  Ἑσπερινοῦ.</span>

<span color=red>ΕΙΣ ΤΟΝ ΟΡΘΡΟΝ</span>

<span color=red>Ὁ Ἱερεύς,  Δόξα τῇ Ἁγίᾳ  καὶ ὁμοουσίῳ, καὶ  ψάλλεται τό,  Χριστὸς ἀνέστη,  μετὰ  τῶν  στίχων, ὡς  συνήθως, μεθ' ὃ  Συνάπτῃ  μεγάλη καὶ ὁ  Πολυέλεος, μεθ' ὃ  τὸ ἑξῆς.</span>

<span color=red>    Κάθισμα τῶν Ἁγίων.</span>
<span color=red>Ἦχος α'.  Τὸν  τάφον σου Σωτήρ.</span>
<span color=red>Ὡς  κρίνα νοητά, καὶ  πανεύοσμα, ῥόδα, ἐφάνησαν ἡμῖν, ὑπὸ  γῆν  πάλαι ὄντα,  τὰ  θεῖα ὑμῶν  λείψανα, Ῥαφαὴλ  καὶ Νικόλαε· ὅθεν  σήμερον, σὺν  τῇ  παρθὲνῳ  Εἰρήνῃ, ὑμᾶς  μέλπομεν, καὶ  τὴν  λαμπρὰν ὑμῶν  μνήμην, φαιδρῶς ἑορτάζομεν.</span>
Δόξα. Ὅμοιον.
<span color=red>Γυναῖκες  εὐσεβεῖς, ὡς  αἱ  πρὶν  Μυροφόροι, θέοφρον Ῥαφαήλ,  καὶ  Νικόλαε μάκαρ, ἰδοῦσαι ἐθαμβηθησαν,  τὴν ὑμῶν ἐπιφάνειαν,  καὶ ἐκήρυξαν, ὑμῶν  τὰ  θαύματα πᾶσι,  δι' ὧν ὤφθητε,  περιφανεῖς  παντὶ  κόσμῳ,  εἰς  δόξαν Θεοῦ ὑμῶν.</span>
Καὶ νῦν. Ὅμοιον.
<span color=red>Ἀνέστης ἐκ  νεκρῶν, ἡ  ζωὴ  τῶν ἁπάντων,  καὶ ἔπλησας  χαρᾶς, πᾶσαν  κτίσιν Οἰκτίρμον·  διό σου τὴν Ἀνάστασιν, ἐορταζοντες  κράζομεν· ταΐς  δεήσεσι, τῆς  Παναχράντου Μητρός σου, καὶ  Μαρτύρων σου, οὓς ἐφανερωσας ἄρτι, ἡμᾶς  Σῶτερ  οἴκτειρον.</span>

<span color=red>     Τὸ α' ἀντίφωνον  τοϋ δ' ἤχου</span>

<span color=red>Προκείμενον·</span>
Θαυμαστὸς ὁ  Θεὸς ἐν  τοῖς Ἁγίοις  αὐτοῦ.
<span color=red>Στίχ.  Τοῖς Ἁγίοις τοῖς ἐν τῇ γῇ αὐτοῦ...</span>

<span color=red>Εὐαγγέλιον, τὸ  ἐν τῷ ὄρθρῳ τοῦ  Ἁγίου  Γεωργίου.</span>

<span color=red>Εἶτα, Ἀνάστασιν  Χριστοῦ  θεασάμενοι..., καὶ ἀμέσως,</span>
Δόξα. Ταῖς  τῶν Ἀθλοφόρων...
Καὶ  νῦν. Ταῖς  τῆς  Θεοτόκου...
Ἐλέησόν  με, ὁ  Θεός, κατὰ  τὸ  μέγα ἔλεός  σου...

<span color=red>Ἰδιομελον. Ἦχος  πλ. β'.</span>
<span color=red>Μαρτυρικῶς ἀγωνισάμενοι, ἀθλητικῶν ἐπάθλων ἐτύχετε, Ὁσιομαρτυρες ἔνδοξοι·  καὶ  νῦν τῇ  εὑρέσει,  τῶν  σεπτῶν ὑμῶν  λειψάνων,  ἁγιασμοῦ ἐπληρώσατε,  οὐ  μόνον τὴν  νῆσον  Λέσβον, ἀλλὰ  καὶ  πᾶσαν  τὴν Ἐκκλησίαν  εὐφράνατε·  Χριστὸς  γὰρ ὑμᾶς ἐδόξασεν, ὁ  δοξασθεὶς ὑμῶν  τοῖς μέλεσιν· ᾧ ἀεὶ  πρεσβεύετε, Ῥαφαὴλ  καὶ  Νικόλαε σὺν  Εἰρήνῃ,  καὶ  τοῖς  λοιποῖς συναθληταῖς ὑμῶν,  σῴζεσθαι ἡμᾶς  πάσης θλίψεως.</span>

Σῶσον, ὁ  Θεός, τὸν  λαόν σου...
<span color=red> </span>
<span color=red>Εἶτα  οἱ  Κανόνες, τοῦ  Πάσχα καὶ  τῶν Ἁγίων.</span>
<span color=red>Κανὼν  τοῦ  Πάσχα.</span>
<span color=red> </span>
<span color=red>ᾨδὴ α'.</span>
<span color=red>Ἦχος α'. Ἀναστάσεως ἡμέρα.</span>
<span color=red>Ἀναστάσεως ἡμέρα  λαμπρυνθῶμεν  λαοὶ  ...</span>
<span color=red>Καθαρθῶμεν  τὰς αἰσθήσεις  καὶ ὀψόμεθα,...</span>
<span color=red>Οὐρανοὶ  μὲν ἐπαξίως  εὐφραινέσθωσαν,...</span>
<span color=red>Κανὼν  τῶν Ἁγίων.</span>
<span color=red>Ὃς  φέρει ἐν  τοῖς  Θεοτοκίοις τὴν ἀκροστιχίδα:  Γερασίμου.</span>
<span color=red> </span>
<span color=red>Ἦχος  καὶ  εἱρμός, ὁ  αὐτός.</span>
<span color=red>Ἀναστάσεως  μελλούσης, προεκφαίνει ἡμῖν,  πᾶσι  τὴν  θείαν δόξαν, ἡ  τῶν  λειψάνων τῶν  σεπτῶν, ὑμῶν  φανέρωσις  ἐκ γῆς,  σοφὲ  'Ραφαήλ, καὶ  θεῖε  Νικόλαε, τοὺς  πιστοὺς ἁγιάζουσα.</span>

<span color=red>Καθαρθῶμεν  τάς αἰσθήσεις  καὶ  κατίδωμεν, ὄψιν  τὴν  θειοτάτην, τοϋ θεοφόρου 'Ραφαήλ, καὶ  Νικολάου σὺν  αὐτῷ,  Εἰρήνης ὁμοῦ·  πιστοῖς  γὰρ ὀπτάνονται, ἐνεργοῦντες  παράδοξα.</span>

<span color=red>Οὐρανοὶ  μὲν ὑμῶν  φέρουσι τὰ  πνεύματα, γῆ  δὲ ἡμῖν ἀρτίως, ἀποκαλύπτει  θαυμαστῶς, τὰ  λείψανα ὑμῶν  σοφοί, τῇ  θείᾳ  βουλῇ·  οἷς  πίστει προστρέχοντες, ψυχικῶς ἀγαλλομεθα.</span>
<span color=red>Θεοτοκίον.</span>
<span color=red>Γεγηθυῖα  σὺν  ταῖς  θείαις, Μυροφόροις Ἁγνή, ὕμνοις ἐξαναστάντα,  τὸν  σὸν ὡς ἔβλεψας  Υἱόν,  οὗ  τῆς ἐγερσεως  τὸ  φῶς,  χαρὰν  καὶ  ζωήν, πηγάζει τοῖς  πέρασι, Θεοτόκε Πανύμνητε.</span>

<span color=red>Καταβασία.  Ἀναστάσεως ἡμερα. Τὸ  Χριστὸς Ἀνέστη,  ἐκ  γ'. Τὸ Ἄναστας ὁ Ἰησοῦς,  ἅπαξ, ἅπερ  λέγονται εἰς ὅλας  τάς ᾠδάς. Εἶτα  Συναπτὴ  μικρά, μεθ' ἣν ἡ Ἐκφωνησις,  Ὅτι σὸν  τὸ  κράτος.</span>

<span color=red>ᾨδὴ  γ'.</span>
<span color=red>Δεῦτε  πόμα πίωμεν.</span>
<span color=red>Δεῦτε  πόμα πίωμεν καινόν...</span>
<span color=red>Νῦν  πάντα πεπλήρωται φωτός...</span>
<span color=red>Χθὲς  συνεθαπτόμην σοι Χριστέ,...</span>
<span color=red> </span>
<span color=red>Τῶν Ἁγίων. Ὃ  αὐτός.</span>
<span color=red>Δεῦτε ἐν  τῷ  λόφῳ  Καρυῶν, θεασώμεθα δόξαν Μαρτύρων ἄρρητον· ὁ  γὰρ  σοφὸς  'Ραφαήλ, ὁμοῦ  σὺν  τοῖς ἄλλοις Ἀθληταῖς,  πιστοῖς πεφανέρωται.</span>
<span color=red> </span>
<span color=red>Νῦν ὤφθη ὁ  θεῖος  'Ραφαήλ, ἐκκαλύπτων  τοῖς  πᾶσιν  αὐτοῦ  τὸ ὄνομα,  σὺν  Νικολάῳ ὁμοῦ,  καὶ ἄθλους  οὓς ἤνυσαν  στερρῶς, νομίμως ἀθλησαντες.</span>

<span color=red>Χθὲς  μὲν  συνετάφητε Χριστῷ,  'Ραφαήλ καὶ  Εἰρήνη  τε καὶ  Νικόλαε, σήμερον δὲ  σὺν  αὐτῷ, ἐκφάνσει ὑμῶν  τῇ  θαυμαστῇ, ἐν  κόσμῳ δόξαζεσθε.</span>
<span color=red>Θεοτοκίον.</span>
Ἔλαμψεν ἐκ σοῦ  μετὰ σαρκός,  ὁ  νεκρώσας θανάτῳ Ἁγνὴ τὸν θάνατον, καὶ ἀναστὰς ἐκ νεκρῶν,  Χριστὸς ὁ  τῶν ὅλων Βασιλεύς, καὶ σώσας τὸν ἄνθρωπον.
<span color=red>Καταβασία.  Δεῦτε πόμα πίωμεν...</span>
<span color=red>Ἐκφωνησις· Ὅτι σὺ  εἶ ὁ  Θεὸς ἡμῶν...</span>

<span color=red> Τὸ  Κοντάκιον τοϋ Πάσχα·  Εἰ  καὶ  ἐν τάφῳ..., καὶ  εἶτα</span>

<span color=red>Κάθισμα τῶν Ἁγίων.</span>
<span color=red>Ἦχος  γ'.  Θείας πίστεως.</span>
Θείαις ὄψεσι,  τὴν  κεκρυμμένην, ἐκκαλύψαντες,  παντὶ  τῷ  κόσμῳ, ὑμῶν ἄθλησιν ὁμοῦ  καὶ  τὸ ὄνομα, ὦ  Ραφαὴλ  καὶ  θέοφρον Νικόλαε, θαυματουργεῖτε  τοῖς  πίστει κραυγάζουσι· θεῖοι  Μάρτυρες, Χριστῷ  τῷ  Θεῷ  πρεσβεύσατε, δωρήσασθαι ἡμῖν  τὸ  μέγα ἔλεος.
Δόξα. Καὶ νῦν.  Ὅμοιον.
ᾍδην ἔδησας,  τῇ  σῇ Ἔγέρσει,  καὶ ἀνέστησας,  τὸν  νεκρωθέντα, ζωοδότα πρωτόπλαστον ἄνθρωπον. Ὅθεν  τὴν  σὴν ἀνυμνοῦμεν Ἀνάστασιν, ἐν ᾗ  Μαρτύρων τὴν  μνήμην ἐδόξασας· ὧν  δεήσεσιν,  ἀξίωσον ἡμᾶς  Κύριε, τοϋ αἰωνίου  Πάσχα ὡς  φιλάνθρωπος.

<span color=red>ᾨδὴ  δ'.</span>
<span color=red>Ἐπὶ τῆς θείας  φυλακῆς.</span>
<span color=red>Ἐπὶ  τῆς  θείας φυλακῆς...</span>
Ἀρσεν  μὲν ὡς  διανοῖξαν...
<span color=red> Ὡς ἐνιαύσιος ἀμνός...</span>
Ὁ  θεοπάτωρ μὲν  Δαυΐδ...

<span color=red>Τῶν Ἁγίων. Ὃ  αὐτός.</span>
<span color=red>Ἐπὶ  ταῖς ὄψεσιν ὑμῶν,  καὶ  θεωρίαις ταῖς  φρικταῖς, ἐν  αἷς  πολλαχῶς ὑμᾶς  εἶδον,  θάμβους ἐπληρώθησαν,  γυναῖκες  αἱ  θεόφρονες, ὡς  πάλαι αἱ  σεμναὶ  Μυροφόροι, καὶ ἐφανέρωσαν  πᾶσιν ὑμᾶς Ἅγιοι.</span>

<span color=red>Ἄρσεν  μὲν  Χριστὸς ὡράθη, ὑπὲρ ἡμῶν ὡς ἀγαθός,  τούτῳ  δὲ ὑμεῖς ὥσπερ  θεῖα, σφάγια καὶ  θύματα, ἀθλήσαντες  προσήχθητε, θέοφρον Ῥαφαὴλ  καὶ  Εἰρήνη,  σὺν  Νικολάῳ καὶ  τοῖς  λοιποῖς  συμμάρτυσι.</span>

<span color=red>Ὡς  προεξάρχων τοΰ  χοροῦ, Ὁσιομάρτυς Ῥαφαήλ,  τῶν ἐν  Καρυαῖς ἀθλησάντων, ἁπάντων  προτέθυσαι, πρισθεὶς ἀπὸ  τοΰ  στόματος· καὶ  νῦν  μετὰ  τῶν  σῶν  συμμαρτύρων, τὸ ὑπερκόσμιον  Πάσχα ἐτελέσατε.</span>

<span color=red>Ὁ  χριστεπώνυμος λαός, ὡς  κιβωτὸν ἁγιασμοῦ,  τὴν  σορὸν ὑμῶν  τῶν  λειψάνων, κέκτηται μακάριοι, Χριστοῦ Ὁσιομαρτυρες,  καὶ  τούτοις εὐλαβῶς  προσπελάζων, ῥῶσιν  λαμβάνει ψυχῆς ὅμου  καὶ  σώματος.</span>
<span color=red>Θεοτοκίον.</span>
Δάκρυα ἔρραινες Ἁγνή, ἐν  τῷ  Σταυρῷ  τοῦ σοῦ Υἱοῦ,  τοῦτον  νεκρωθέντα ὁρῶσα,  πλούτῳ ἀγαθότητος, ἀλλὰ  χαρᾶς  πεπλήρωσαι, αὐτὸν  πρώτη ἰδοῦσα ἐκ  τάφου, ἑξαναστάντα  καὶ  κόσμον συνεγείραντα.

<span color=red>Καταβασία· Ἐπὶ  τῆς  θείας φυλακῆς...</span>
<span color=red> Ἐκφωνησις· Ὅτι ἀγαθός...</span>

<span color=red>ᾨδή ε'.</span>
<span color=red>Ὀρθρίσωμεν ὄρθρου  βαθέος.</span>
<span color=red>Ὀρθρίσωμεν  ὄρθρου βαθέος...</span>
<span color=red>Τὴν ἄμετρόν  σου  εὐσπλαγχνίαν...</span>
<span color=red>Προσέλθωμεν  λαμπαδηφόροι...</span>

<span color=red>Τῶν Ἁγίων.  Ὁ  αὐτός.</span>
<span color=red>Ὀρθρίζοντες  πλεῖστοι τῷ τάφῳ,  ὑμῶν πολλῇ  εὐλαβείᾳ,  κατεῖδον  ὑμᾶς ἐμφόβως, Μάρτυρες ἐκλάμποντας,  φωτὶ  τῷ ὑπὲρ ἔννοιαν,  οἷα  υἱοὺς  τῆς ἀναστάσεως.</span>
<span color=red> </span>
<span color=red>Τὴν ἄμετρόν  σου  καρτερίαν, ὁ  σὸς  Διάκονος βλέπων,  Νικόλαος ἐν  τοῖς ἄθλοις, Ῥαφαὴλ  πανεύφημε, συγκοινωνός σοι γέγονε, σκάμμα διανύσας τὸ ἅγιον.</span>

<span color=red>Προσέλθωμεν  πίστει καὶ  πόθῳ,  τῶν  Καρυῶν ἐν  τῷ  λόφῳ,  γεραίροντες τοὺς ἐνταῦθα, ἐκφανθέντας  Μάρτυρας, καὶ  τούτων θεασώμεθα, δόξαν ἀληθῶς  τὴν  θεόσδοτον.</span>
<span color=red>Θεοτοκίον.</span>
<span color=red>Ἀΰλῳ  φωτὶ ὑπὲρ  λόγον, θεασαμένη Παρθένε, ἐκλάμψαντα ἐκ  τοῦ τάφου, τὸν  Υἱόν σου Ἄχραντε,  σὺν  'Ἀποστόλοις ᾔνεσας,  τούτου τὴν  θείαν Ἀνάστασιν.</span>
<span color=red> </span>
<span color=red>Καταβασία· Ὀρθρίσωμεν ὄρθρου  βαθέος.</span>
<span color=red>Ἐκφωνησις· Ὅτι ἠγιασται...</span>

<span color=red>ᾨδὴ  στ'.</span>
<span color=red>Κατῆλθες, ἐν  τοῖς κατωτάτοις.</span>
<span color=red>Κατῆλθες, ἐν  τοῖς κατωτάτοις τῆς γῆς...</span>
<span color=red>Φυλάξας,  τὰ  σήμαντρα σῶα  Χριστέ,...</span>
<span color=red>Σῶτέρ  μου, τὸ  ζῶν  τε καὶ ἄθυτον ἱερεῖον,...</span>

<span color=red>Τῶν Ἁγίων. Ὃ  αὐτός.</span>
<span color=red>Κατῆρες, ἐκ  τῆς  Θράκης  Πάτερ σοφέ, πρὸς  τὴν  Λέσβον ἀσφαλῶς καὶ  προσῆλθες, εἰς  Καρυῶν τὴν  Μονήν, ἔνθα ἤθλησας, Ῥαφαὴλ  θαυματουργέ, δι' ἀγάπην  Κυρίου.</span>

<span color=red>Φυλάξας,  τὴν  πρὸς  τὸν  Χριστὸν ἀρραγῆ, ὦ  Νικόλαε ἀγάπην  καὶ  πίστιν, ὑπῆλθες ἀνενδοίαστῳ  ψυχῇ, τὸ  μαρτύριον, καὶ  συνήφθης εὐκλεῶς,  τῶν  Μαρτύρων τοῖς  δήμοις.</span>

<span color=red>Σῶτέρ  μου, οἷα  προσφορὰ ἐκλεκτή,  σοὶ  προσήχθη ἡ  παρθένος Εἰρήνη,  φλεχθεῖσα  ὑπὸ  πυρὸς ἀπηνῶς, ᾗ  συνήθλησαν, ἐκ  Θερμῆς ἄλλοι  πιστοί, καὶ  οἱ  ταύτην τεκόντες.</span>
<span color=red>Θεοτοκίον.</span>
Σὲ  πλεῖστοι, ἐν ἐξηλλαγμένῃ  μορφῇ, ἔνθα  ἵδρυται Μονή σου τὸ  πάλαι, κατεῖδον ἐν  Καρυαῖς ἐμφανῶς,  καὶ ἀνύμνησαν,  τὴν  σὴν  χάριν πρὸς ἡμᾶς,  Θεοτόκε Παρθένε.

<span color=red>Καταβασία·  Κατῆλθες, ἐν  τοῖς κατωτάτοις.</span>
<span color=red>Ἐκφωνησις.  Σὺ  γὰρ  εἶ ὁ  Βασιλεύς...</span>

<span color=red>Κοντάκιον. Ἦχος  δ'. Ὁ ὑψωθεὶς ἐν  τῷ  Σταυρῷ.</span>
<span color=red>Οἱ ἐμφανῶς ὑπὲρ  Χριστοῦ ἠθληκοτες,  καὶ ὑπὸ  γῆν  χρόνοις πολλοῖς  κεκρυμμένοι, ξενοπρεπῶς ἡμῖν ἐφανερωθησαν, Ῥαφαὴλ  Νικόλαος, καὶ  Εἰρήνη ἡ  θεία, καὶ  οἱ  συναθλήσαντες, μετ' αὐτῶν  θεοφρόνως, οὓς ὡς  προστάτας καὶ  θαυματουργούς, Ὁσιομαρτυρας,  πάντες τιμήσωμεν.</span>
<span color=red>Ὁ  Οἶκος.</span>
<span color=red>Ὁμοφρόνως ὁμοῦ  συνοικήσαντες, ἐν  Μονῇ  Καρυῶν ἱερώτατοι,  καὶ  ἐν ταύτῃ  νομίμως ἀθλήσαντες, ὑπὸ  γῆν  πολλοῖς  χρόνοις ἐκρύπτεσθε, ἀρρήτοις  κρίμασι, τοῦ Ἀθλοθέτου  καὶ  Ζωοδότου Λόγου, Ὁσιομαρτυρες  πανθαύμαστοι. Ἀλλ' ὢ  τῆς  θαυμαστῆς ὑμῶν ἐμφανείας,  καὶ  ξένης ἀποκαλύψεως,  καὶ  πλουσίας ὄντως  χάριτος! ἀρτίως  γὰρ ἐκ  γῆς  τὰ  λείψανα ὑμῶν ἀνεδείξατε, ὡς ἄνθη  πανεύοσμα, καὶ  θησαυροὺς  θείους κοσμοποθήτους, μαρτυρικῆς  πεπληρωμένα δωρεᾶς  καὶ  χάριτος, πλείστοις δὲ ἀνθρώποις,  τοῖς ἐγγὺς  καὶ  τοῖς  μακράν, ἐν ὁράσεσι  καὶ ἐνυπνίοις,  καὶ  πρόσωπον πρὸς  πρόσωπον παραδόξως ὀπτάνεσθε·  οἵτινες  θεωροῦντες τὴν  δόξαν ὑμῶν,  δόξαν ὡς Ἀθλητῶν  τοῦ  Χριστοῦ,  χαίρουσι χαρὰν  μεγάλην σφόδρα, καὶ  εὐαγγελίζονται  πᾶσιν, ἃ  εἶδον  καὶ ἤκουσαν  παρ' ὑμῶν,  συγκαλοῦντες  πάντας πρὸς  αἶνον ὑμῶν, ὑψηλῇ  φωνῇ  λέγοντες· δεῦτε ἐν  μιᾷ σπουδῇ  καὶ  φωνῇ,  τοὺς ἤδη  παραδόξως  ἀποκαλυφθέντας ἡμῖν, ὡς ἡμῶν  προστάτας, καὶ  θαυματουργοὺς Ὁσιομαρτυρας  πάντες τιμήσωμεν.</span>

<span color=red>Συναξάριον.</span>
Τῇ  Τρίτῃ τῆς Διακαινησίμου, μνήμην ἐπιτελοῦμεν  τῶν Ἁγίων ἐνδόξων, νεοφανῶν καὶ θαυματουργῶν  Ὁσιομαρτυρων  Ῥαφαὴλ καὶ Νικολάου καὶ τῆς Ἁγίας Παρθενομάρτυρος Εἰρήνης καὶ τῶν σὺν  αὐτοῖς  μαρτυρησάντων  ἐν  ἔτει 1463, τῇ 9ῃ Ἀπριλίου, ἓν  ᾗ  συνέπεσεν  ἡ παροῦσα  ἡμέρα, ἐν  τῇ ἀρχαίᾳ Μονῇ τῶν Καρυῶν,  τῇ οὔσῃ παρὰ τῇ Θερμῇ ἐν τῇ νήσῳ Λέσβῳ,  ἐν  ἔτει δὲ 1959 θαυμαστῶς  ἡμῖν φανερωθέντων.

<span color=red>Εἰς τοὺς Ἁγίους  Ῥαφαὴλ καὶ  Νικόλαον.</span>
<span color=red>Στίχ.  Ὡς φῶς ἡμῖν ὤφθησαν  Ραφαὴλ  μέγα</span>
Ὁμοῦ  καὶ  Νικόλαος οἱ  κεκρυμμένοι.

<span color=red>Εἰς τὴν Ἁγίαν  Εἰρήνην.</span>
Εἰρήνη  ἀθλήσασα  σὺν τοῖς τοκεῦσι
Ἡμῖν ἤδη ἔγνωσται  θαύμασι ξένοις.

<span color=red>Εἰς τοὺς  λοιποὺς ἀνωνύμους.</span>
Καρυῶν  ἀθλήσαντες  Μονῇ  τῇ πάλαι
Τῆς ἄνω ἐπέβητε  Μάρτυρες δόξῃς.
Ταῖς τῶν  σῶν Ἁγίων  Μαρτύρων πρεσβείαις, Χριστὲ ὁ  Θεός, καὶ  πάντων σου  τῶν Ἁγίων, ἐλέησον  καὶ  σῶσον ἡμάς. Ἀμήν.
<span color=red> </span>
<span color=red>Καὶ  εὐθὺς· Ἀνάστασιν  Χριστοῦ  θεασάμενοι,   ἐκ  γ' Ἀναστὰς ὁ Ἰησοῦς,  ἐκ  γ'</span>

<span color=red>Εἶτα  τάς λοιπὰς  ᾠδὰς  τῶν  Κανόνων.</span>
<span color=red>ᾨδὴ  ζ'.</span>
<span color=red>Ὃ  Παῖδας ἐκ  καμίνου.</span>
<span color=red>Ὁ  παῖδας ἐκ  καμίνου ῥυσάμενος...</span>
<span color=red>Γυναῖκες  μετὰ  μύρων θεόφρονες...</span>
<span color=red>Θανάτου ἑορτάζομεν  νέκρωσιν...</span>
<span color=red>Ὡς ὄντως ἱερὰ  καὶ  πανέορτος...</span>

<span color=red>Τῶν Ἁγίων. Ὁ  αὐτός.</span>
<span color=red>Ὁ  Παῖδας ἐκ  καμίνου ῥυσάμενος, ὑμῶν  καὶ  τὰ  λείψανα, χρόνοις ἐν πολλοῖς, ἀδιαλώβητα  τηρεῖ, ἐν  τῷ  βάθει τῆς  γῆς  θείᾳ χάριτι, ἃ  νῦν ἀποκαλύψας  τῷ κόσμῳ  δοξάζει ὑμᾶς  Μάρτυρες.</span>

<span color=red>Γυναῖκες ἀληθῶς  αἱ  θεόφρονες, ὑμᾶς  θεασάμεναι, ὄψεσι  σεπταῖς, ὦ Ῥαφαὴλ  θαυματουργέ, καὶ  Εἰρήνη  καὶ  θεῖε  Νικόλαε, ἐκήρυξαν  τοῖς  πᾶσιν  εὐσήμως, ὑμῶν  τὴν ἐπιφάνειαν.</span>

<span color=red>Θανάτου  τοῦ  πικροῦ ὑμῶν Ἅγιοι,  τὸν  τρόπον ἐδείξατε,  θεῖε Ῥαφαήλ,  σὺν  Νικολάω τῷ  κλεινῷ,  καὶ  Εἰρήνῃ ὁμοῦ  καὶ  τὸ ὄνομα,  καὶ  κλῆσιν ἐμφανῶς  τῆς  πατρίδος, τὰ  πάλαι ἡμῖν ἄγνωστα.</span>

<span color=red>Ὡς  εἶδέ  σε  καθ' ὕπαρ  Νικόλαε, λαλοῦντα  τὰ  αἴσια, ὁ ἰχθυβολεύς,  πολλῆς ἐπλήσθη  χαρμονῆς,  καὶ ἰχθύων  πλουσίαν ἀνείλκυσε,  τὴν ἄγραν  ἐν τῇ  σῇ  εὐλογίᾳ, ὑμνολογῶν  τὴν  χάριν σου.</span>
<span color=red>Θεοτοκίον.</span>
<span color=red>Ἰδόντες  ἐν μορφῇ ὡς  ηὐδοκησας,  φανῆναι  τοῖς  δούλοις σου,  Κόρη σε Ἁγνή, ἐν  Καρυαῖς οἱ  εὐσεβεῖς,  τῷ  φωτί σου ἀΰλως  ηὐγάσθησαν,  καὶ ᾔνεσαν  τῶν  σῶν  μεγαλείων, Παρθένε τὰ  μυστήρια.</span>

<span color=red>Καταβασία·  Ὁ  Παῖδας ἐκ  καμίνου...</span>
<span color=red>Ἐκφωνησις· Εἴη  τὸ  κράτος...</span>
<span color=red> </span>
<span color=red>ᾨδὴ η'.</span>
<span color=red>Αὕτη ἡ  κλητή.</span>
<span color=red>Αὕτη ἡ  κλητὴ  καὶ ἁγία ἥμερα...</span>
<span color=red>Δεῦτε  τοῦ  καινοῦ  τῆς ἀμπέλου  γενήματος...</span>
<span color=red>Ἆρον  κύκλῳ  τοὺς ὀφθαλμούς  σου Σιών...</span>
<span color=red>Πάτερ  παντοκράτορ, καὶ  Λόγε καὶ  Πνεῦμα...</span>

<span color=red>Τῶν Ἁγίων. Ὁ  αὐτός.</span>
<span color=red>Αὕτη ἡ  καινή, καὶ ἁγία ἡμέρα, ἐν ᾗ  οἱ  κεκρυμμένοι, θησαυροὶ  φανεροῦνται, 'Ραφαήλ ὁ  κλεινός, καὶ  Νικόλαος Κυρίου οἱ  Μάρτυρες, νέμει τοῖς ἐν  κόσμῳ,  χαρὰν  καὶ  εὐφροσύνην.</span>

<span color=red>Δεῦτε  Καρυῶν, ἐν  τῷ  λόφῳ  προθύμως, δεινῶς  οἱ ἀσθενοῦντες, ἵνα  λάβητε ρῶσιν· ἰατρὸς  γὰρ  σοφός, 'Ραφαήλ ὁ ἱερὸς  πέλει ἅπασιν, ὥσπερ  καθωράθη, παρέχων τάς ἰάσεις.</span>

<span color=red>Ἆρον  πάσας, τοῦ  δυσμενοῦς ἐπηρείας,  νΰν ἀφ' ἡμῶν ὦ  Πάτερ, ὡς ἡμῶν μέγας προστάτης ὅτι ὤφθης  ποτέ, τάς οἰκίας  τῶν  πιστῶν  σημειούμενος, σὺν  τῷ  Νικολάῳ, Σταυροῦ  τῷ  θεὶῳ  τύπῳ.</span>

<span color=red>Πάτερ  Παντοκράτορ, καὶ  Λόγε καὶ  Πνεῦμα, ὑπέρθεε  θεότης, τοὺς ὑπὲρ  σοῦ ἠθληκοτας,  'Ραφαήλ τὸν  σοφόν, καὶ  Νικόλαον λαμπρῶς  συνεδόξασας, ἅμα  καὶ  Εἰρήνην,  δι' ὧν  σῶσον  τὸν  κόσμον.</span>
<span color=red>Θεοτοκίον.</span>
Μνήσθητι Ἁγνή, τῶν πιστῶν ἱκετῶν σου, τῶν πόθῳ προστρεχόντων, Καρυῶν  τῷ γηλόφῳ, ἔνθα φαίνῃ πολλοῖς, καὶ παρέχεις εὐλογίαν οὐράνιον, Κεχαριτωμένη,  Παρθένε Θεοτόκε.

<span color=red>Καταβασία' Αὕτη ἡ  κλητή...</span>
<span color=red>Ἐκφωνησις' Ὅτι  ηὐλόγηται...</span>
<span color=red> </span>
<span color=red>ᾨδὴ  θ'.  Φωτίζου, φωτίζου.</span>

Μεγάλυνον ψυχή  μου, τὸν ἐθελουσίως...
Μεγάλυνον ψυχή  μου, τὸν ἐξανασταντα...
<span color=red>Φωτίζου,  φωτίζου, ἡ  νέα Ἱερουσαλήμ...</span>
Χριστὸς τὸ καινὸν Πάσχα...
Σήμερον πᾶσα  κτίσις, ἀγαλλεται  καὶ  χαίρει...
<span color=red>Ὢ  θείας! ὢ  φίλης!...</span>
Μεγάλυνον ψυχή  μου, τῆς  τρισυπόστατου...
Χαῖρε  Παρθένε χαῖρε, χαῖρε  εὐλογημένη...
<span color=red>Ὦ  Πάσχα τὸ  μέγα, καὶ ἱερωτατον  Χριστέ...</span>

<span color=red>Τῶν Ἁγίων. Ὃ  αὐτός.</span>
Μεγάλυνον ψυχή  μου, Ῥαφαὴλ  τὸν  μέγαν, ὁμοῦ  σὺν  Νικολάῳ, Εἰρήνην  τὴν Ἁγίαν.
<span color=red>Λαμπρύνου ἀγαλλου, ἡ Ἐκκλησία  τοῦ  Χριστοῦ· ὁ  Θεὸς  γὰρ  τῆς  δόξης,  ξένα σοι  πεποίηκε, καὶ  θαυμαστά,  ἐν  σημείοις πολλοῖς, ἄρτι ὡς  φῶς,  τοὺς  πρὶν  κεκρυμμένους, ἀποκαλύψας  σοι  Μάρτυρας.</span>

Μεγάλυνον ψυχή  μου, τοὺς  Μάρτυρας Κυρίου, τούς νῦν φανερωθέντας, εἰς  φῶς  πιστῶν  καὶ  δόξαν.
<span color=red>Ὢ  θέας ἀρρήτου ἧς ἠξιώθησαν  πιστοί, πολλαχῶς  κατιδόντες, ὑμᾶς ἀξιάγαστοι, ὦ Ῥαφαήλ,  τῆς Ἰθάκης  βλαστέ, σὺν  τῷ  κλεινῷ, ἅμα  Νικολάω, καὶ  τῇ  Εἰρήνῃ  τῇ  θεόφρονι.</span>
Δόξα.
Μεγάλυνον ψυχή  μου, Τριάδα τὴν Ἁγίαν,  τὴν  δείξασαν τῷ  κόσμῳ, ὡς  φῶς  τοὺς Ἀθλοφόρους.
<span color=red>Ὦ  Πάσχα τοῦ  θείου· οὗ ἠξιώθητε  τανῦν, Ῥαφαὴλ  θεοφόρε, καὶ  θεῖε  Νικόλαε, σὺν  τοῖς  λοιποῖς,  σὺν ὑμῖν Ἀθληταῖς.  'Ἀλλ'  εὐλογεῖν,  σὺν  τῇ  νήσῳ  Λέσβῳ,  πάντα πιστὸν  μὴ  διαλίπητε.</span>
Καὶ  νῦν.
Μεγάλυνον ψυχή  μου, τὴν  μόνην Θεοτόκον, τὴν  σκέπουσαν τὸν  κόσμον, ἐκ  πάσης ἐπηρείας.
Ὑψίστου  καθέδρα, καὶ  φωτοστόλιστε ναέ, Θεοτόκε Παρθένε, κόρη παντευλόγητε, σκέπε, ἀεί,  τὴν  σεπτήν σου Μονήν, καὶ  τοῖς  πιστοῖς,  δίδου πᾶσαν  χάριν, ταῖς  τῶν  μαρτύρων δεήσεσι.
Ὁ Ἄγγελος ἐβοα...
<span color=red>Καταβασία·  Φωτίζου, φωτίζου...</span>
<span color=red>Ἐκφωνησις· Ὅτι  σὲ  αἰνοῦσι...</span>

<span color=red>Ἐξαποστειλαριον.  Ἦχος γ'.</span>
Σαρκὶ ὑπνώσας ὡς  θνητός, ὃ  Βασιλεὺς  καὶ  Κύριος, τριήμερος ἐξανέστης, Ἀδὰμ ἐγείρας ἐκ  φθορᾶς,  καὶ  καταργήσας θάνατον, Πάσχα τῆς ἀφθαρσίας,  τοῦ  κόσμου σωτήριον.
<span color=red>Τῶν Ἁγίων,  ὅμοιον.</span>
Σαρκὶ  ὀφθέντες ἀπὸ γῆς, οἱ  οὐρανοῖς  τιμώμενοι,  ὦ  Ῥαφαὴλ Νικόλαε, Εἰρήνη ἅμα  τῇ σεπτῇ,  χαρᾶς  ἡμᾶς ἐπλήσατε·  διὸ ὑμῶν τιμῶμεν, τὴν  εὕρεσιν  Μάρτυρες.
<span color=red>Καὶ  πάλιν τὸ  τοΰ  Πάσχα·  Σαρκὶ ὑπνώσας ὡς  θνητός...</span>

<span color=red>Εἰς τοὺς Αἴνους.</span>
<span color=red>     Ἱστῶμεν στίχ.  η'  καὶ ψάλλομεν Ἀναστάσιμα δ' καὶ τῶν Ἁγίων δ'.</span>
<span color=red>Ἦχος  γ' (Ἀναστάσιμα).  Δεῦτε πάντα τὰ ἔθνη...</span>
<span color=red>Τῶν Ἁγίων. Ἦχος  α'.  Τῶν οὐρανίων ταγμάτων.</span>
<span color=red>Ἡ νῆσος Λέσβος  ἀγάλλου πᾶσα καὶ χόρευε, ἐπὶ τῇ παραδόξῳ, τῶν Μαρτύρων εὑρέσει, τὸ χαίρετε βοῶσα αὐτοῖς  ἐν χαρᾷ, Ῥαφαὴλ καὶ Νικόλαε·  ἄρτι γνωσθέντες γὰρ  ὤφθητε τοῖς πιστοῖς, ἀληθὴς δόξα καὶ στήριγμα.</span>

<span color=red>Ἐκ  τῆς Ἰθάκης .βλαστήσας  ὦ  Ῥαφαὴλ θαυμαστέ,  ἐν  Λέσβῳ δὲ ἀσκήσας, καὶ ἀνδρείως  ἀθλήσας,  ταύτην ἁγιάζεις τῇ τοῦ  σεπτού, ἀνευρέσει λειψάνου σου, καὶ ταῖς  πολλαῖς ἐμφανείαις  δι' ὧν πιστοῖς, χάριν νέμεις τὴν σωτήριον.</span>
<span color=red>Στίχ.  Θαυμαστὸς  ὁ Θεὸς ἐν τοῖς  Ἁγίοις αὐτοῦ.</span>
<span color=red>Διακονήσας ἐνθέως  Χριστῷ Νικόλαε, καὶ ἀνδρικῶς ἀθλήσας,  Ῥαφαὴλ σὺν τῷ θείῳ, ἅμα καὶ Εἰρήνῃ  ὑπὲρ Χριστοῦ, μετὰ  χρόνιον ἔγκρυψιν, ἑξανατέλλετε  κόσμῳ περιφανῶς,  ὡς ἀστέρες φαεινότατοι.</span>
<span color=red>Στίχ.  Τοῖς Ἁγίοις τοῖς  ἐν  τῇ γῇ  αὐτοῦ ἐθαυμάστωσεν ὁ  Κύριος.</span>
Σιὼν  ὡς ὄρος  ὁρᾶται  ὁ  λόφος τῶν Καρυῶν,  ἔνθα θεοσημείαι, παραδόξως τελοῦνται·  σπεύσωμεν οὖν πάντες πίστει θερμῇ, Ῥαφαὴλ καὶ Νικόλαον, καὶ τὴν  Εἰρήνην  καὶ πάντας τοὺς  ἐν  αὐτῷ, μαρτυρήσαντας γεραίροντες.
<span color=red>Καὶ τὰ τοῦ  Πάσχα. Ἦχος πλ. α'.</span>
<span color=red>Στίχ.  Ἀναστήτω ὁ  Θεὸς καὶ διασκορπισθήτωσαν οἱ ἐχθροί...  Πάσχα ἱερὸν ἡμῖν  σήμερον ἀναδέδεικται...</span>

Δόξα.  Ἦχος πλ. α'.
<span color=red>Νομίμως  ἀθλήσαντες, ἀξίως  ἐν οὐρανοῖς  ἐδοξάσθητε,  Ὁσιομαρτυρες  ἔνδοξοι. Ταύτης οὖν τῆς δόξης  τάς δαψιλεῖς  ἀντιμισθίας, μετὰ πολυχρόνιον κατάκρυψιν,  ἐφάνητε ἡμῖν γνωρίζοντες, ἐν δυνάμει σημείων καὶ τεράτων, καὶ ὑπερβολῇ ἀποκαλύψεων, καὶ  Πνεύματος Ἁγίου μερισμοῖς, εἰς περιποίησιν πιστῶν καὶ σωτηρίαν. Ἂλλ'  ὦ  Μάρτυρες Χριστοῦ, Ἐκκλησίας δόξα καὶ ἑδραίωμα, 'Ραφαήλ θαυματουργέ, σὺν Νικολάῳ  τῷ Διακόνῳ, καὶ Εἰρήνη τῇ παρθένῳ, καὶ τοῖς λοιποῖς ὑμῶν συναθληταῖς, μὴ  παύσησθε πρεσβεύοντες ὑπὲρ τῶν ψυχῶν ἡμῶν.</span>
Καὶ  νῦν.  Ὁ  αὐτός.
Ἀναστάσεως  ἡμερα,  καὶ λαμπρυνθῶμεν τῇ πανηγύρει...
<span color=red>Εἶτα  τό, Χριστὸς Ἀνέστη,  ἐκ  γ',</span>
<span color=red>Καὶ Ἀπόλυσις.</span>



</document>