<?xml version="1.0" encoding="UTF-8"?>
<document book="triod" part="" name="p17" title="Τῌ ΠΑΡΑΣΚΕΥῌ ΤΗΣ  ΔΙΑΚΑΙΝΗΣΙΜΟΥ">
ΣΑΒΒΑΤῼ
<span color=red>Τῌ ΠΑΡΑΣΚΕΥῌ ΤΗΣ  ΔΙΑΚΑΙΝΗΣΙΜΟΥ</span>
<span color=red>ΕΣΠΕΡΑΣ</span>
<span color=red> </span>
<span color=red>Εἰς τὸ Κύριε  ἐκέκραξα... ἱστῶμεν Στίχους ς', καὶ ψάλλομεν Στιχηρὰ Ἀναστάσιμα ς'.  </span>
<span color=red>Ἦχος πλ. δ'</span>
Ἑσπερινὸν ὕμνον, καὶ λογικὴν  λατρείαν, σοὶ Χριστὲ προσφέρομεν, ὅτι ηὐδόκησας, τοῦ ἐλεῆσαι ἡμᾶς διὰ τῆς  Ἀναστάσεως.

Κύριε, Κύριε, μὴ ἀπορρίψῃς ἡμᾶς  ἀπὸ τοῦ προσώπου σου, ἀλλὰ εὐδόκησον τοῦ ἐλεῆσαι ἡμᾶς, διὰ τῆς Ἀναστάσεως.

Χαῖρε Σιὼν ἁγία, μήτηρ τῶν  Ἐκκλησιῶν, Θεοῦ κατοικητήριον· σὺ γὰρ ἐδέξω πρώτη ἄφεσιν ἁμαρτιῶν, διὰ τῆς  Ἀναστάσεως.
<span color=red>Στιχηρὰ Ἀνατολικὰ</span>
Ὁ ἐκ Θεοῦ Πατρὸς Λόγος, πρὸ τῶν  αἰώνων γεννηθείς, ἐπ' ἐσχάτων δὲ τῶν χρόνων, ὁ αὐτὸς ἐκ τῆς ἀπειρογάμου  σαρκωθεὶς βουλήσει σταύρωσιν θανάτου ὑπέμεινε, καὶ τὸν πάλαι νεκρωθέντα ἄνθρωπον  ἔσωσε διὰ τῆς ἑαυτοῦ Ἀναστάσεως.

Τὴν ἐκ νεκρῶν σου Ἀνάστασιν,  δοξολογοῦμεν Χριστέ, δι' ἧς ἠλευθέρωσας Ἀδαμιαῖον γένος, ἐκ τῆς τοῦ ᾍδου  τυραννίδος, καὶ ἐδωρήσω τῷ κόσμῳ ὡς Θεός, ζωὴν αἰώνιον, καὶ τὸ μέγα ἔλεος.

Δόξα σοι Χριστὲ Σωτήρ, Υἱὲ Θεοῦ  μονογενές, ὁ προσπαγεὶς ἐν τῷ Σταυρῷ, καὶ ἀναστὰς ἐκ τάφου τριήμερος.
<span color=red>Δόξα...</span>
Σὲ δοξάζομεν Κύριε, τὸν ἑκουσίως  δι' ἡμᾶς Σταυρὸν ὑπομείναντα, καὶ σὲ προσκυνοῦμεν, Παντοδύναμε Σωτὴρ μὴ  ἀπορρίψῃς ἡμᾶς ἀπὸ τοῦ προσώπου σου, ἀλλ' ἐπάκουσον, καὶ σῶσον ἡμᾶς, διὰ τῆς  Ἀναστάσεώς σου φιλάνθρωπε.
<span color=red>Καὶ νῦν... Θεοτοκίον</span>
Ὁ Βασιλεὺς τῶν οὐρανῶν, διὰ  φιλανθρωπίαν, ἐπὶ τῆς γῆς ὤφθη, καὶ τοῖς ἀνθρώποις συνανεστράφη. Ἐκ Παρθένου γὰρ  ἁγνῆς σάρκα προσλαβόμενος, καὶ ἐκ ταύτης προελθών, μετὰ τῆς προσλήψεως, εἷς  ἐστὶν Υἱός, διπλοῦς τὴν φύσιν, ἀλλ' οὐ τὴν ὑπόστασιν. Διὸ τέλειον αὐτὸν Θεόν,  καὶ τέλειον ἄνθρωπον, ἀληθῶς κηρύττοντες ὁμολογοῦμεν Χριστὸν τὸν Θεὸν ἡμῶν, ὃν  ἱκέτευε Μῆτερ ἀνύμφευτε, ἐλεηθῆναι τὰς ψυχὰς ἡμῶν.

<span color=red>Προκείμενον Ἦχος πλ. δ'</span>
Ἔδωκας κληρονομίαν τοῖς  φοβουμένοις τὸ ὄνομά σου, Κύριε.
<span color=red>Στίχ.  Ἀπὸ τῶν περάτων τῆς γῆς πρὸς σὲ  ἐκέκραξα.</span>
<span color=red>Στίχ.  Σκεπασθήσομαι ἐν τῇ σκέπῃ τῶν  πτερύγων σου.</span>
<span color=red>Στίχ.  Οὕτω ψαλῶ τῷ ὀνόματί σου εἰς τοὺς  αἰῶνας.</span>

<span color=red>Εἰς τὸν Στίχον</span>
<span color=red>Τὸ Ἀναστάσιμον  Στιχηρὸν</span>
<span color=red>Ἦχος πλ. δ'</span>
Ἀνῆλθες ἐπὶ Σταυροῦ, Ἰησοῦ, ὁ  καταβὰς ἐξ οὐρανοῦ, ἦλθες ἐπὶ θάνατον, ἡ ζωὴ ἡ ἀθάνατος, πρὸς τοὺς ἐν σκότει, τὸ  φῶς τὸ ἀληθινόν, πρὸς τοὺς πεσόντας, ἡ πάντων ἀνάστασις, ὁ φωτισμὸς καὶ ὁ Σωτὴρ  ἡμῶν, δόξα σοι.

<span color=red>Τῼ ΣΑΒΒΑΤῼ ΤΗΣ  ΔΙΑΚΑΙΝΗΣΙΜΟΥ</span>
<span color=red>Π Ρ Ω Ϊ</span>
<span color=red> </span>
<span color=red>Εἰς τοὺς Αἴνους</span>
<span color=red>Στιχηρὰ Ἀναστάσιμα</span>
<span color=red>Ἦχος πλ. δ'</span>
Κύριε, εἰ καὶ κριτηρίῳ παρέστης  ὑπὸ Πιλάτου κρινόμενος ἀλλ' οὐκ ἀπελείφθης τοῦ θρόνου τῷ Πατρὶ συγκαθεζόμενος,  καὶ ἀναστὰς ἐκ νεκρῶν, τὸν κόσμον ἠλευθέρωσας, ἐκ τῆς δουλείας τοῦ ἀλλοτρίου, ὡς  οἰκτίρμων καὶ φιλάνθρωπος.

Κύριε, εἰ καὶ ὡς θνητὸν ἐν  μνημείῳ, Ἰουδαῖοί σε κατέθεντο, ἀλλ' ὡς Βασιλέα ὑπνοῦντα, στρατιῶται σε  ἐφύλαττον καὶ ὡς ζωῆς θησαυρόν, σφραγῖδι ἐσφραγίσαντο· ἀλλὰ ἀνέστης, καὶ  παρέσχες, ἀφθαρσίαν ταῖς ψυχαῖς ἡμῶν.

Κύριε, ὅπλον κατὰ τοῦ Διαβόλου τὸν  Σταυρόν σου ἡμῖν δέδωκας· φρίττει γὰρ καὶ τρέμει, μὴ φέρων καθορᾶν αὐτοῦ τὴν  δύναμιν, ὅτι νεκροὺς ἀνιστᾷ καὶ θάνατον κατήργησε. Διὰ τοῦτο προσκυνοῦμεν τὴν  ταφήν σου καὶ τὴν Ἔγερσιν.

Ὁ Ἄγγελός σου Κύριε, ὁ τὴν  Ἀνάστασιν κηρύξας τοὺς μὲν φύλακας ἐφόβησε, τὰ δὲ Γύναια ἐφώνησε λέγων· Τί  ζητεῖτε τὸν ζῶντα μετὰ τῶν νεκρῶν· ἀνέστη Θεὸς ὢν, καὶ τῇ οἰκουμένῃ ζωὴν  ἐδωρήσατο.

<span color=red>Εἶτα, τὰ Στιχηρὰ τοῦ  Πάσχα μετὰ τῶν Στίχων αὐτῶν, τὸ Χριστὸς ἀνέστη... γ'</span>
<span color=red> </span>
<span color=red>Εἰς τὴν Λειτουργίαν</span>
<span color=red> </span>
<span color=red>Προκείμενον τοῦ  Ἀποστόλου Ἦχος γ'</span>
Κύριος φωτισμός μου καὶ  Σωτήρ  μου.
<span color=red>Στίχ.  Κύριος ὑπερασπιστὴς τῆς ζωῆς μου.</span>


</document>