<?xml version="1.0" encoding="UTF-8"?>
<document book="triod" part="" name="p85" title="Τῌ ΤΕΤΑΡΤῌ ΜΕΤΑ ΤΗΝ  ΠΕΝΤΗΚΟΣΤΗΝ">
Τῌ ΠΕΜΠΤῌ ΜΕΤΑ ΤΗΝ ΠΕΝΤΗΚΟΣΤΗΝ
<span color=red>Τῌ ΤΕΤΑΡΤῌ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>ΕΣΠΕΡΑΣ</span>
<span color=red> </span>
<span color=red>Στιχηρὰ τῆς Ἑορτῆς γ</span>
<span color=red>Ἦχος α' τῷν οὐρανίων  ταγμάτων</span>
Μωσῆς ἐν ὄρει τὸν ὄντα, πυρὶ  τεθέαται, ἀλλὰ καὶ τοῖς θεόπταις, καὶ σοφοῖς Ἀποστόλοις, τὸ πνεῦμα πυριμόρφως  κάτεισι νῦν, ὡς σαφῶς ὑπεμφήνειεν, ὡς εἷς Θεός ὁ λαλήσας, τότε καὶ νῦν, ἐν  ταυτότητι τῆς φύσεως.

Ἐν πυριμόρφοις ταῖς γλώσσαις, οἱ  θεορρήτορες, βαπτίσματος τοῦ θείου, οἱ πρὸς ὕδωρ καλοῦντες, ῥητόρων φληναφίας,  ἀθέων πυρί, τῷ τοῦ Πνεύματος ἔφλεξαν, ἀλλὰ φωτίσαις Παράκλητε καὶ ἡμᾶς, τοὺς  πιστῶς θεολογοῦντάς σε.

Καὶ τοὺς ἐν ὕλῃ Θεέ μου, σοὶ  λειτουργήσαντας, προσλαβομένῳ πάχος, τὸ τῆς ὕλης ἀρρήτως, ὡς πάλαι τοὺς ἀΰλους,  πυρὶ καινουργεῖς, φλογεροὺς τῷ τοῦ Πνεύματος. Ὡς πολυΰμνητος πέλεις, ὡς  θαυμαστός, ἐν τοῖς ἔργοις σου φιλάνθρωπε.
<span color=red>Δόξα... Καὶ νῦν...  Ἦχος β'</span>
Ἐν ταῖς αὐλαῖς σου Κύριε, οἱ  πιστοὶ τὸ γόνυ τῆς ψυχῆς καὶ τοῦ σώματος ὑποκλίναντες, ἀνυμνοῦμέν σε τὸν ἄναρχον  Πατέρα καὶ τὸν συνάναρχον Υἱόν, καὶ τὸ συναΐδιον καὶ πανάγιον Πνεῦμα, τὸ φωτίζον  καὶ ἁγιάζον τὰς ψυχὰς ἡμῶν.

<span color=red>Εἰς τὸν Στίχον,  Στιχηρὰ Προσόμοια</span>
<span color=red>Ἦχος δ' Ὡς γενναῖον  ἐν Μάρτυσιν</span>
Ὁμοδύναμον, σύνθρονον, συμφυὲς καὶ  συνάναρχον, τῷ Πατρί, τῷ Λόγῳ τε, Πνεῦμα ἅγιον, συμπαντουργόν, συναΐδιον,  πανάγαθον, πάνταρχον, τοὺς τοῦ Λόγου Μαθητάς, ἐμφορῆσαν ἐσόφισεν, ἐν τοῖς  ἔθνεσιν, ἐν φωναῖς πολυγλώσσοις καταγγέλλειν, τοῦ Θεοῦ τὰ μεγαλεῖα, καὶ τῆς  Τριάδος τὰ δόγματα.

<span color=red>Στίχ.  Καρδίαν καθαρὰν κτίσον ἐν ἐμοὶ ὁ  Θεός, καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Τὰ τῇ μέθῃ σκοτούμενα, τῆς ἀγνοίας  θεάνθρωπε, τῶν ἐθνῶν συστήματα, τὰ πολύσπορα, ὑψηγοροῦντας ἐν πνεύματι, τὰ θεῖα  τοὺς Μύστας σου, πολυγλώσσοις λαλιαῖς, ἀπεκάλουν μεθύοντας, τοὺς ἐλάσαντας, τῆς  ἀπάτης τὴν μέθην, ἀλλ' ἡμεῖς σε, δι' αὐτῶν ἐπεγνωκότες, θεολογοῦμεν σῳζόμενοι.

<span color=red>Στίχ.  Μὴ ἀπορρίψῃς με ἀπὸ τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Ἡ πηγὴ ἡ ἀΐδιος, ἀενάως ἡ βρύουσα,  ποταμὸν ἀνέκφραστον ἀγαθότητος, ὕδωρ τὸ ζῶν ἀεὶ βλύζουσα, συμφύτως προχέουσα,  ταῖς αὐτοῦ ἐπιρροαῖς, τὴν ψυχήν μου κατάρδευσον, λυτρουμένη με, τῷν παθῶν τῆς  καμίνου, τοῦ φλογμοῦ τε, τῶν δεινῶν πειρατηρίων, καὶ τοῦ πυρὸς τῆς κολάσεως.
<span color=red>Δόξα... Καὶ νῦν...  Ἦχος β'</span>
Τριάδα ὁμοούσιον ὑμνολογήσωμεν,  Πατέρα, καὶ Υἱόν, σὺν Ἁγίῳ Πνεύματι· οὕτω γὰρ ἐκήρυξαν πάντες οἱ Προφῆται, καὶ  Ἀπόστολοι μετὰ Μαρτύρων.

<span color=red>Τῌ ΠΕΜΠΤῌ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν</span>
<span color=red>Κάθισμα Ἦχος α'</span>
<span color=red>Τὸν τάφον σου Σωτὴρ</span>
Ἰδοὺ προφητικαί, περαιοῦνται  προρρήσεις· ὁ τούτους γὰρ αὐγαῖς, ἀμυδραῖς ἐκκαλύψας μελλόντων τὴν δήλωσιν, ὡς  Θεὸς ὁ Παράκλητος, νῦν ἐκκέχυται, τοῖς Ἀποστόλοις πλουσίως, διὰ τούτων δέ, καὶ  τοῖς πιστῶς προσκυνοῦσι, Τριάδα τὴν ἄκτιστον. (Δίς)

<span color=red>Μετὰ τὴν β'  Στιχολογίαν</span>
<span color=red>Κάθισμα Ἦχος πλ. α'</span>
<span color=red>Τὸν συνάναρχον Λόγον</span>
Ἡ τοῦ Πνεύματος αἴγλη τοὺς  Ἀποστόλους σου, ἐμφορήσασα Σῶτερ, φωστῆρας ἔδειξε, τὴν τῶν αἱρέσεων ἀχλύν,  ἀποδιώκοντας, ἀπὸ τῆς γῆς, καὶ τῶν πιστῶν, καταφωτίζοντας ψυχάς, λατρεύειν σου  τὸν Πατέρα, καὶ τὸ πανάγιον Πνεῦμα τὸ ἁγιάζον τοὺς προσκυνοῦντάς σε.

<span color=red>Εἰς τὸν Στίχον τῷν  Αἴνων, Στιχηρὰ Προσόμοια</span>
<span color=red>Ἦχος δ' Ὡς γενναῖον  ἐν Μάρτυσιν</span>
Ἡ τοῦ Πνεύματος κάθοδος,  Ἀποστόλους ἐφώτισεν, ἐν πυρίναις γλώσσαις νῦν, ἐποφθεῖσα αὐτοῖς, καὶ τούτους  ῥήτορας ἔδειξε, τοῖς πᾶσι κηρύττοντας, τῆς Τριάδος ἀληθῆ, ὁμοφυῆ τε τὴν ἕνωσιν·  ὅθεν ἅπαντα, ἐξεπλήττοντο ἔθνη, καθορῶντα, τοὺς ποτὲ ἀγροικοτάτους, τρανῶς  λαλοῦντας ἀπόρρητα.

<span color=red>Στίχ.  Καρδίαν καθαράν κτίσον ἐν ἐμοί, ὁ  Θεός, καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Ὑπερῴῳ καθήμενοι οἱ Ἀπόστολοι  ἔλαβον, τοῦ ἁγίου Πνεύματος τὴν ἐνέργειαν, πνοὴν βιαίαν φοιτήσασαν, ἐν πυρίναις  γλώσσαισι, καὶ ἐλάλουν ἐμφανῶς, διαφόροις διδάγμασι, προσφθεγγόμενοι, τὸν τῆς  χάριτος λόγον βεβαιοῦντες, τὸν παθόντα ἑκουσίως, Χριστὸν ὑπάρχειν Θεὸν ἀληθῆ.

<span color=red>Στίχ.  Μὴ ἀπορρίψῃς με ἀπὸ τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Ὡς κατέπεμψας Κύριε, τοῦ ἁγίου σου  Πνεύματος Ἀποστόλοις σήμερον, θείαν χάριν, καὶ νῦν ἡμῖν παράσχου δεόμεθα,  αὐγάσαι καρδίας φωτί, ἀενάως τῆς αὐτοῦ, ἐπελεύσεως, ὅπως σαφῶς τὸν τρισάγιον, ἐν  φωναῖς ἀσιγήτοις, αἶνον πάντες, ἀναπὲμψωμεν ὑμνοῦντες, Τριάδα φύσει ἀχώριστον.
<span color=red>Δόξα... Καὶ νῦν...  Ἦχος β'</span>
Ἐν τοῖς Προφήταις ἀνήγγειλας ἡμῖν  ὁδόν σωτηρίας, καί, ἐν Ἀποστόλοις ἔλαμψε Σωτὴρ ἡμῶν, ἡ χάρις τοῦ Πνεύματός σου,  σὺ εἶ Θεὸς πρῶτος, σὺ καὶ μετὰ ταῦτα, καὶ εἰς τοὺς αἰῶνας σὺ εἶ ὁ Θεὸς ἡμῶν.
</document>