<?xml version="1.0" encoding="UTF-8"?>
<document book="triod" part="" name="p72" title="Τῌ ΚΥΡΙΑΚῌ ΤΩΝ ΑΓΙΩΝ  ΠΑΤΕΡΩΝ">
ΔΕΥΤΕΡΑ
<span color=red>Τῌ ΚΥΡΙΑΚῌ ΤΩΝ ΑΓΙΩΝ  ΠΑΤΕΡΩΝ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ τῶν Πατέρων γ'</span>
<span color=red>Ἦχος πλ. β' Ἡ  ἀπεγνωσμένη</span>
Ἐκ γαστρὸς ἐτέχθης πρὸ ἑωσφόρου,  ἐκ Πατρὸς ἀμήτωρ πρὸ τῶν αἰώνων, κἂν Ἄρειος κτίσμα σε, καὶ οὐ Θεὸν δοξάζει,  τόλμη συνάπτων σε τὸν κτίστην, τοῖς κτίσμασιν ἀφρόνως, ὕλην πυρὸς τοῦ αἰωνίου,  ἑαυτῷ θησαυρίζων· ἀλλ' ἡ Σύνοδος ἡ ἐν Νικαίᾳ, Υἱὸν Θεοῦ σε ἀνεκήρυξε Κύριε,  Πατρὶ καὶ Πνεύματι σύνθρονον.

Τίς σου τὸν χιτῶνα Σῶτερ διεῖλεν,  Ἄρειος σὺ ἔφης, ὁ τῆς Τριάδος, τεμὼν τὴν ὁμότιμον, ἀρχὴν εἰς διαιρέσεις, οὗτος  ἠθέτησέ σε εἶναι, τὸν ἕνα τῆς Τριάδος, οὗτος Νεστόριον διδάσκει, Θεοτόκον μὴ  λέγειν· ἀλλ' ἡ Σύνοδος ἡ ἐν Νικαίᾳ, Υἱὸν Θεοῦ σε ἀνεκήρυξε Κύριε, Πατρὶ καὶ  Πνεύματι σύνθρονον.

Κρημνῷ περιπίπτει τὰς ἁμαρτίας,  Ἄρειος ὁ μύσας τὸ φῶς μὴ βλέπειν, καὶ θείῳ σπαράττεται, ἀγκίστρῳ τοῖς ἐγκάτοις,  πᾶσαν ἐκδοῦναι τὴν οὐσίαν, καὶ τὴν ψυχήν βιαίως, ἄλλος Ἰούδας χρηματίσας, τῇ  γνώμῃ καὶ τῷ τρόπῳ· ἀλλ' ἡ Σύνοδος ἡ ἐν Νικαίᾳ, Υἱὸν Θεοῦ σε ἀνεκήρυξε Κύριε,  Πατρὶ καὶ Πνεύματι σύνθρονον.
<span color=red>Δόξα... Ἦχος πλ. β'</span>
Τὰς μυστικὰς σήμερον τοῦ Πνεύματος  σάλπιγγας, τοὺς θεοφόρους Πατέρας ἀνευφημήσωμεν, τοὺς μελῳδήσαντας ἐν μέσῳ τῆς  Ἐκκλησίας, μέλος ἐναρμόνιον θεολογίας, Τριάδα μίαν, ἀπαράλλακτον, οὐσίαν τε καὶ  Θεότητα, τοὺς καθαιρέτας Ἀρείου, καὶ ὀρθοδόξων προμάχους, τοὺς πρεσβεύοντας  πάντοτε Κυρίῳ, ἐλεηθῆναι τὰς ψυχάς ἡμῶν.
<span color=red>Καὶ νῦν...</span>
Ἐν τοῖς ὄρεσι τοῖς ἁγίοις,  θεωροῦντές σου τὰς ὑψώσεις Χριστέ, τὸ ἀπαύγασμα τῆς δόξης τοῦ Πατρός, ἀνυμνοῦμέν  σου τὴν φωτοειδῆ τοῦ προσώπου μορφήν, προσκυνοῦμέν σου τὰ Παθήματα, τιμῶμεν τὴν  Ἀνάστασιν, τὴν ἔνδοξον Ἀνάληψιν δοξάζοντες, Ἐλέησον ἡμᾶς.

<span color=red>Στιχηρὰ Προσόμοια τῶν  Πατέρων</span>
<span color=red>Ἦχος πλ. β' Ὅλην  ἀποθέμενοι</span>
Ὅλην συγκροτήσαντες, τὴν τῆς ψυχῆς  ἐπιστήμην, καὶ τῷ θείῳ Πνεύματι, συνδιασκεψάμενοι, τὸ μακάριον, καὶ σεπτὸν  Σύμβολον, οἱ σεπτοὶ Πατέρες, θεογράφως διεχάραξαν, ἐν ᾧ σαφέστατα, τῷ Γεγεννηκότι συνάναρχον, τὸν Λόγον ἐκδιδάσκουσι, καὶ παναληθῶς ὁμοούσιον, ταῖς  τῶν Ἀποστόλων, ἑπόμενοι προδήλως διδαχαῖς, οἱ εὐκλεεῖς καὶ πανόλβιοι, ὄντως καὶ  θεόφρονες.

<span color=red>Στίχ.  Εὐλογητὸς εἶ Κύριε, ὁ Θεὸς τῶν  Πατέρων ἡμῶν.</span>

Ὅλην εἰσδεξάμενοι, τὴν νοητὴν  λαμπηδόνα, τοῦ ἁγίου Πνεύματος, τὸ ὑπερφυέστατον χρησμολόγημα, τὸ βραχὺ ῥήματι,  καὶ πολὺ συνέσει, θεοπνεύστως ἀπεφθέγξαντο, ὡς Χριστοκήρυκες, εὐαγγελικῶν  προϊστάμενοι, δογμάτων οἱ μακάριοι, καὶ τῶν εὐσεβῶν παραδόσεων, ἄνωθεν λαβόντες,  τὴν τούτων ἀποκάλυψιν σαφῶς, καὶ φωτισθέντες, ἐξέθεντο, ὅρον θεοδίδακτον.

<span color=red>Στίχ.  Συναγάγετε αὐτῷ τοὺς ὁσίους αὐτοῦ.</span>

Ὅλην συλλεξάμενοι, ποιμαντικὴν  ἐπιστήμην, καὶ θυμὸν κινήσαντες, νῦν τὸν δικαιότατον ἐνδικώτατα, τοὺς βαρεῖς  ἤλασαν, καὶ λοιμώδεις λύκους, τῇ σφενδόνῃ τῇ τοῦ Πνεύματος, ἐκσφενδονήσαντες,  τοῦ τῆς Ἐκκλησίας πληρώματος, πεσόντας ὡς πρὸς θάνατον, καὶ ὡς ἀνιάτως  νοσήσαντας, οἱ θεῖοι Ποιμένες, ὡς δοῦλοι γνησιώτατοι Χριστοῦ, καὶ τοῦ ἐνθέου  κηρύγματος, μύσται ἱερώτατοι.
<span color=red>Δόξα... Ἦχος γ'</span>
Ἀποστολικῶν παραδόσεων, ἀκριβεῖς  φύλακες γεγόνατε, ἅγιοι Πατέρες· τῆς γὰρ ἁγίας Τριάδος τὸ ὁμοούσιον, ὀρθοδόξως  δογματίσαντες, Ἀρείου τὸ βλάσφημον, συνοδικῶς κατεβάλετε, μεθ' ὃν καὶ  Μακεδόνιον, πνευματομάχον ἀπελέγξαντες, κατεκρίνατε Νεστόριον, Εὐτυχέα, καὶ  Διόσκορον, Σαβέλλιόν τε, καὶ Σεβῆρον τὸν ἀκέφαλον, ὧν τῆς πλάνης αἰτήσασθε  ῥυσθέντας ἡμᾶς, ἀκηλίδωτον ἡμῶν τὸν βίον, ἐν τῇ πίστει φυλάττεσθαι, δεόμεθα.
<span color=red>Καὶ νῦν... Ἦχος πλ. β'</span>
Ἀνέβη ὁ Θεὸς ἐν ἀλαλαγμῷ, Κύριος  ἐν φωνῇ σάλπιγγος, τοῦ ἀνυψῶσαι τὴν πεσοῦσαν εἰκόνα τοῦ Ἀδάμ, καὶ ἀποστεῖλαι  Πνεῦμα Παράκλητον, τοῦ ἁγιάσαι τὰς ψυχὰς ἡμῶν.

<span color=red>Ἀπολυτίκιον Ἦχος πλ. δ'</span>
Ὑπερδεδοξασμένος εἶ Χριστὲ ὁ Θεὸς  ἡμῶν, ὁ φωστῆρας ἐπὶ γῆς τοὺς Πατέρας ἡμῶν θεμελιώσας, καὶ δι' αὐτῶν πρὸς τὴν  ἀληθινὴν πίστιν πάντας ἡμᾶς ὁδηγήσας, πολυεύσπλαγχνε δόξα σοι.
<span color=red>Καὶ τῆς Ἑορτῆς Ἦχος  δ'</span>
Ἀνελήφθης ἐν δόξῃ, Χριστὲ ὁ Θεὸς  ἡμῶν, χαροποιήσας τοὺς Μαθητάς, τῇ ἐπαγγελίᾳ τοῦ ἁγίου Πνεύματος· βεβαιωθέντων  αὐτῶν διὰ τῆς εὐλογίας, ὅτι σὺ εἶ ὁ Υἱός τοῦ Θεοῦ, ὁ λυτρωτὴς τοῦ κόσμου.

<span color=red>Τῌ ΔΕΥΤΕΡᾼ ΤΗΣ Ζ'  ΕΒΔΟΜΑΔΟΣ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν</span>
<span color=red>Κάθισμα τῆς Ἑορτῆς</span>
<span color=red>Ἦχος α' Τοῦ  λίθου σφραγισθέντος</span>
Ἀγγέλων θαυμαζόντων, τῆς ἀνόδου τὸ  ξένον, καὶ Μαθητῶν ἐκπληττομένων, τὸ φρικτὸν τῆς ἐπάρσεως, ἀνῆλθες μετὰ δόξης ὡς  Θεός, καὶ πύλαι σοι ἐπήρθησαν Σωτήρ· διὰ τοῦτο αἱ δυνάμεις τῶν οὐρανῶν ἐθαύμαζον  βοῶσαι· Δόξα τῇ καταβάσει σου Σωτήρ, δόξα τῇ βασιλείᾳ σου, δόξα τῇ Ἀναλήψει σου,  μόνε φιλάνθρωπε.

<span color=red>Μετὰ τὴν β'  Στιχολογίαν</span>
<span color=red> </span>
<span color=red>Κάθισμα ὅμοιον</span>
Τοῦ ᾍδου σκυλευθέντος ὑπὸ σοῦ  Ζωοδότα, καὶ κόσμου φωτισθέντος, ἐν τῇ σῇ, Ἀναστάσει, ἀνῆλθες μετὰ δόξης ὁ  Σωτήρ, ὁ πάντα περιέχων τῇ χειρί· διὰ τοῦτο σύν Ἀγγέλοις σε καὶ ἡμεῖς,  δοξάζομεν, βοῶντες· Δόξα τῇ Ἀναλήψει σου Χριστέ, δόξα τῇ βασιλείᾳ σου, δόξα τῇ  εὐσπλαγχνίᾳ σου, μόνε φιλάνθρωπε. (Δίς)

<span color=red>Εἰς τὸν Στίχον τῶν  Αἴνων</span>
<span color=red>Στιχηρὰ Προσόμοια</span>
<span color=red>Ἦχος β' Οἶκος  τοῦ Εὐφραθᾶ</span>
Λόγου τοῖς Μαθηταῖς, πιστοὶ  συνεπαρθῶμεν, τῶν ἀρετῶν εἰς ὄρη, ὡς ἂν Χριστοῦ τὴν δόξαν, ἰδεῖν ἀξιωθείημεν.

<span color=red>Στίχ.  Πάντα τὰ ἔθνη κροτήσατε χεῖρας,  ἀλαλάξατε τῷ Θεῷ ἐν φωνῇ ἀγαλλιάσεως</span>

ᾜσχυναν ἐμφανῶς, τὴν Μανιχαίων  λέσχην, οἱ νόες οἷς ἠπόρουν, Χριστοῦ σαφῶς δηλοῦντες, σύσσωμον τὴν ἀνέλευσιν.

<span color=red>Στίχ.  Ἀνέβη ὁ Θεὸς ἐν ἀλαλαγμῷ, Κύριος  ἐν φωνῇ σάλπιγγος</span>

Ἀνάκρουσον Δαυΐδ, γηθόμενος τὴν  λύραν· ἀναληφθεὶς Χριστὸς γάρ, τοῖς πράγμασι τοὺς λόγους, κυροῖ τῆς Προφητείας  σου.
<span color=red>Δόξα... Καὶ νῦν...  Ἦχος β'</span>
Ἀνελήφθης ἐν δόξῃ, ἐκ τοῦ ὄρους  τῶν Ἐλαιῶν, Χριστὲ ὁ Θεός, ἐνώπιον τῶν σῶν Μαθητῶν, καὶ ἐκάθισας ἐν δεξιᾷ τοῦ  Πατρός, ὁ τὰ σύμπαντα πληρῶν τῇ Θεότητι, καὶ ἀπέστειλας αὐτοῖς Πνεῦμα τὸ ἅγιον,  τὸ φωτίζον, καὶ στηρίζον, καὶ ἁγιάζον τὰς ψυχὰς ἡμῶν.
</document>