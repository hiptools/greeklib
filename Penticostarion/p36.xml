<?xml version="1.0" encoding="UTF-8"?>
<document book="triod" part="" name="p36" title="Τῌ ΠΕΜΠΤῌ ΤΗΣ Γ' ΕΒΔΟΜΑΔΟΣ">
ΠΑΡΑΣΚΕΥῌ
<span color=red>Τῌ ΠΕΜΠΤῌ ΤΗΣ Γ' ΕΒΔΟΜΑΔΟΣ</span>
<span color=red>ΕΣΠΕΡΑΣ</span>
<span color=red> </span>
<span color=red>Στιχηρὰ Προσόμοια τῆς Ἑορτῆς γ'</span>
<span color=red>Ἦχος  πλ. δ' Ὢ τοῦ παραδόξου θαύματος</span>
Χριστοῦ φανέντος τοῖς ἴχνεσιν, ἀκολουθοῦσαι  σεμναί, καὶ αὐτὸν  θεραπεύουσαι, γνώμης  προθυμότατα, Μυροφόροι  εὐθύτητι, οὐδὲ θανόντα  τοῦτον ἐλίπετε·  ἀλλ' ἀπελθοῦσαι  μύρα σὺν δάκρυσιν,  ἀπεκομίσατε συμπαθῶς  κινούμεναι· ὅθεν ὑμῶν, μνήμην τὴν  πανίερον, πανηγυρίζομεν.

Θείων  γυναικῶν κατάλογος βλέψαι  ποθῶν τὴν ζωήν, νεκρωθεῖσαν ἐν  μνήματι νυκτὸς παρεγένετο, καὶ Ἀγγέλων ἀκήκοε. Καθὼς προέφη, Χριστὸς ἐγήγερται, σπουδῇ τοῖς  τούτου Μαθηταῖς εἴπατε, καὶ τὴν  κατήφειαν, ἐκ ψυχῆς ἀπώσασθε, ἀντὶ κλαυθμοῦ, χαρὰν ἀνεκλάλητον, ἀναλαβόμεναι.

Σήμερον  πιστοὶ χορεύσομεν, ἐπὶ τῇ μνήμῃ  ὑμῶν,  Μυροφόροι δοξάζοντες, τὸν ὑμᾶς  δοξάσαντα, ὑπεράγαθον  Κύριον, ὃν δυσωπεῖτε ἀπαύστως πάνσεμνοι, αἰωνιζούσης  δόξης τυχεῖν ἡμᾶς, καὶ τῆς  λαμπρότητος, τῶν Ἁγίων ἔχουσαι  τὴν πρὸς αὐτόν, παρρησίαν πάντοτε, θεομακάριστοι.
<span color=red>Δόξα... Καὶ νῦν...  Ἦχος β'</span>
Αἱ Μυροφόροι ὄρθριαι  γενόμεναι, καὶ τὸ μνῆμά σου μετὰ σπουδῆς  καταλαβοῦσαι, ἐπεζήτουν  σε Χριστέ, πρὸς  τὸ μυρίσαι τὸ ἄχραντον  Σῶμά σου, καὶ τοῦ Ἀγγέλου  τοῖς ῥήμασιν ἐνηχηθεῖσαι, χαροποιὰ σύμβολα  τοῖς, Ἀποστόλοις ἐκήρυττον. Ὅτι ἀνέστη ὁ ἀρχηγὸς  τῆς σωτηρίας ἡμῶν, σκυλεύσας τὸν  θάνατον, τῷ δὲ κόσμῳ δωρούμενος, ζωὴν αἰώνιον, καὶ τὸ μέγα ἔλεος.

<span color=red>Στιχηρὰ τῆς Ὀκτωήχου</span>
<span color=red>Ἦχος  β' Σταυρώσιμον</span>
Σταυρωθήτω ἔκραζον, οἱ τῶν σῶν  χαρισμάτων ἀεὶ ἐντρυφῶντες, καὶ κακοῦργον ἀντ' εὐεργέτου,  ᾐτοῦντο λαβεῖν  οἱ τῶν δικαίων  φονευταί·  ἐσιώπας δὲ Χριστέ, φέρων  αὐτῶν τὴν  προπέτειαν, παθεῖν  θέλων, καὶ σῶσαι ἡμᾶς,  ὡς φιλάνθρωπος.
<span color=red>Ἀποστολικὸν</span>
Τὸν  πρὸ αἰώνων ἐκ  Πατρὸς γεννηθέντα, τὸν Θεὸν  λόγον σαρκωθέντα ἐκ  Παρθένου Μαρίας, δεῦτε προσκυνήσωμεν· Σταυρὸν γὰρ ὑπομείνας, τῇ ταφῇ  παρεδόθη, ὡς αὐτός ἠθέλησε. καὶ ἀναστὰς ἐκ νεκρῶν, ἔσωσέ με τὸν πλανώμενον ἄνθρωπον.
<span color=red>Μαρτυρικὸν</span>
Οἱ τὴν ἐπίγειον ἀπόλαυσιν μὴ ποθήσαντες Ἀθλοφόροι, οὐρανίων ἀγαθῶν ἠξιώθησαν  καὶ Ἀγγέλων συμπολῖται  γεγόνασι· Κύριε πρεσβείαις  αὐτῶν, ἐλέησον  καὶ σῶσον ἡμᾶς.
<span color=red>Δόξα... Καὶ νῦν...  Ἦχος πλ. β'</span>
ᾘτήσατο Ἰωσὴφ τὸ Σῶμα  τοῦ Ἰησοῦ, καὶ ἀπέθετο ἐν τῷ καινῷ αὐτοῦ  μνημείῳ· ἔδει γὰρ αὐτὸν ἐκ τάφου, ὡς ἐκ παστάδος προελθεῖν,  ὁ συντρίψας κράτος  θανάτου καὶ ἀνοίξας  πύλας Παραδείσου ἀνθρώποις  δόξα σοι.

<span color=red>Τῌ ΠΑΡΑΣΚΕΥῌ ΤΗΣ Γ' ΕΒΔΟΜΑΔΟΣ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Καθίσματα  τῆς Ὀκτωήχου</span>
<span color=red>Ἠχος  β' Σταυρώσιμον</span>
Τὴν ἄχραντον εἰκόνα  σου προσκυνοῦμεν ἀγαθέ, αἰτούμενοι  συγχώρησιν τῶν πταισμάτων ἡμῶν, Χριστὲ ὁ Θεός· βουλήσει γὰρ  ηὐδόκησας σαρκὶ ἀνελθεῖν ἐν τῷ Σταυρῷ, ἵνα ῥύσῃ οὓς ἔπλασας, ἐκ τῆς  δουλείας τοῦ ἐχθροῦ·  ὅθεν εὐχαρίστως  βοῶμέν σοι· Χαρᾶς τὰ  πάντα ἐπλήρωσας, Σωτὴρ ἡμῶν, παραγενόμενος εἰς  τὸ σῶσαι τὸν  κόσμον.
<span color=red>Ἀποστολικὸν</span>
Τὸν  λίθον τοῦ μνήματος  σφραγισθῆναι μὴ κωλύσας, τὴν πέτραν  τῆς πίστεως, ἀναστάς, παρέσχες πᾶσι, Κύριε, δόξα  σοι.
<span color=red>Μαρτυρικὸν</span>
Ὅτε τοῖς ἄθλοις ἠγωνίσαντο  τοῦ Κυρίου οἱ Μάρτυρες,  τότε τὸ θράσος ἠμαύρωται τῶν ἀσεβῶν διὰ πίστεως· ὅτε  δὲ τὴν πλάνην  τῶν εἰδώλων ἐνθέως κατήργησαν, τότε τοὺς  στεφάνους τῆς νίκης ἐδέξαντο ἄνωθεν, καὶ πρεσβεύουσιν ὑπὲρ τῶν  ψυχῶν ἡμῶν.
<span color=red>Σταυροθεοτοκίον</span>
Ἡ Παρθένος  καὶ Μήτηρ σου Χριστέ,  ἐπὶ ξύλου ὁρῶσά σε νεκρὸν ἡπλωμένον, κλαίουσα πικρῶς· Υἱέ μου, ἔλεγε· τί τὸ  φοβερὸν τοῦτο μυστήριον,  ὁ πᾶσι δωρούμενος  ζωὴν τὴν αἰώνιον,  ἑκουσίως ἐν  Σταυρῷ, πῶς θνῄσκεις  θάνατον ἐπονείδιστον;

<span color=red>Μετὰ τὴν β'  Στιχολογίαν  </span>
<span color=red>Κάθισμα  τῆς Ἑορτῆς</span>
<span color=red>Ἦχος  β' Τὰ ἄνω ζητῶν</span>
Τὰ μύρα θερμῶς, τῷ τάφῳ προσκομίζουσαι, Γυναῖκες Σωτὴρ Ἀγγέλου τῇ λαμπρότητι, τὰς ψυχὰς ἠγάλλοντο, καὶ Θεόν  σε τῶν ὅλων ἐκήρυττον, καὶ Μαθηταῖς ἐβόων· ὄντως ἀνέστη ἐκ  τάφου ἡ πάντων  ζωή. (Δίς)

<span color=red>Εἰς  τοὺς Αἴνους</span>
<span color=red>Στιχηρὰ τῆς Ὀκτωήχου</span>
<span color=red>Ἦχος  β' Σταυρώσιμον</span>
Τοῦ Σταυροῦ σου τὸ ξύλον,  Χριστὲ ὁ Θεός, ξύλον ζωῆς ἀνέδειξας ἡμῖν, τοῖς πιστεύουσιν  εἰς σέ, καὶ δι' αὐτοῦ καταργήσας τὸν  τὸ κράτος ἔχοντα  τοῦ θανάτου, ἐζωοποίησας ἡμᾶς, νεκρωθέντας τῇ ἁμαρτίᾳ· διὸ βοῶμέν  σοι· Εὐεργέτα  τῶν ἁπάντων  Κύριε, δόξα  σοι. (Δίς)
<span color=red>Ἀναστάσιμον</span>
Πᾶσα  πνοή, καὶ πᾶσα  κτίσις, σὲ δοξάζει Κύριε·  ὅτι διὰ τοῦ Σταυροῦ τὸν  θάνατον κατήργησας, ἵνα  δείξῃς τοῖς  λαοῖς, τὴν ἐκ νεκρῶν σου Ἀνάστασιν,  ὡς μόνος φιλάνθρωπος.
<span color=red>Μαρτυρικὸν</span>
Ὑπὲρ  Χριστοῦ παθόντες μέχρι  θανάτου, ὦ, Ἀθλοφόροι  Μάρτυρες, ψυχὰς  μὲν ἔχετε εἰς  οὐρανοὺς ἐν  χειρὶ Θεοῦ, καὶ κατὰ κόσμον ὅλον δορυφορεῖται ὑμῶν  τὰ λείψανα, ἱερεῖς  καὶ βασιλεῖς προσκυνοῦσι, καὶ λαοὶ  πάντες ἐπαγαλλόμενοι, συνήθως βοῶμεν·  Ὕπνος τίμιος ἐναντίον  Κυρίου, ὁ θάνατος  τῶν Ὁσίων  αὐτοῦ.
<span color=red>Δόξα... Καὶ νῦν...  Ἦχος α'</span>
Μυροφόροι  γυναῖκες, τῷ τάφῳ τί προσήλθετε; τί ζητεῖτε  τὸν ζῶντα ἐν  νεκροῖς; Ἀνέστη ὁ Κύριος, θαρσεῖτε,  βοᾷ ὁ Ἄγγελος.

<span color=red>Στιχηρὰ τῆς Ἑορτῆς</span>
<span color=red>Ἦχος  β' Ὅτε ἐκ τοῦ ξύλου σε  νεκρὸν</span>
Χαίρουσι  Μαθήτριαι Χριστοῦ, τῶν ἐκ τοῦ, Ἀγγέλου ῥημάτων, ἐπακροώμεναι·  ὅθεν τὴν Ἀνάστασιν, τοῦ δι' ἡμᾶς ἐν νεκροῖς, λογισθέντος πιστούμεναι, κἂν πρὶν  Μυροφόροι, τάφῳ παρειστήκεισαν, καὶ ἐθρηνῴδουν  αὐτόν, λίθον ἀναβλέπουσι  τούτου, ἀποκυλισθέντα ἀθρόον, οὗ διηποροῦντο  τὴν μετάθεσιν.

<span color=red>Στίχ. Εὐδόκησας  Κύριε τὴν γῆν  σου, ἀπέστρεψας τὴν αἰχμαλωσίαν Ἰακώβ.</span>

Ἄληκτον καὶ θείαν χαρμονήν,  ἐπιχορηγοῦσαι τοῖς  θείοις, καὶ ἱεροῖς  Μαθηταῖς, ὤφθησαν Μαθήτριαι, αἱ Μυροφόροι  Χριστοῦ, ἐκπληροῦσαι τὸ κέλευσμα τοῦ θείου Ἀγγέλου, οὗ ἐξεθαμβήθησαν, τὴν λευκοφόρον  στολήν, λέγουσαι·  Ἐσκύλευται ᾍδης, τῇ πανσωστικῇ Ἀναστάσει, τοῦ ὑπὲρ ἡμῶν θανόντος Ἄνακτος.

<span color=red>Στίχ. Ἔλεος καὶ  ἀλήθεια συνήντησαν,  δικαιοσύνην καὶ εἰρήνην κατεφίλησαν.</span>

Ῥεῖθρα  δακρυρρόου ἐκ πηγῆς, θρήνων ἀναστείλασαι  θεῖαι, Χριστοῦ Μαθήτριαι, ῥήματα  χαρμόσυνα, διαπορθμεύουσι  νῦν, τοῖς  αὐτόπταις τῆς  χάριτος, μηνύουσαι  τούτοις, τὴν  τοῦ Λόγου Ἔγερσιν, καὶ τὴν ἐκ τάφου χαράν·  ὅθεν τὴν ἀντίθετον  λύπης, ἤκουον φωνὴν  παραδόξως, ταύταις  τὴν τὸ Χαίρετε, προστάττουσαν.
<span color=red>Δόξα... Καὶ νῦν...  Ἦχος α'</span>
Μετὰ φόβου ἦλθον  αἱ γυναῖκες, ἐπὶ τὸ μνῆμα,  ἀρώμασι τὸ σῶμά σου  μυρίσαι σπουδάζουσαι, καὶ τοῦτο  μὴ εὑροῦσαι, διηπόρουν πρὸς ἀλλήλας, ἀγνοοῦσαι  τὴν Ἀνάστασιν,  ἀλλ' ἐπέστη  αὐταῖς Ἄγγελος, καὶ εἶπεν·  Ἀνέστη Χριστός, δωρούμενος ὑμῖν  τὸ μέγα ἔλεος.

<span color=red>    Ἡ  λοιπὴ ἀκολουθία τοῦ Ὄρθρου καὶ ἀπόλυσις.</span>

</document>