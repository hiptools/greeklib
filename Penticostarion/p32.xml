<?xml version="1.0" encoding="UTF-8"?>
<document book="triod" part="" name="p32" title="Τῌ ΚΥΡΙΑΚῌ ΤΩΝ  ΜΥΡΟΦΟΡΩΝ">
ΔΕΥΤΕΡΑ
<span color=red>Τῌ ΚΥΡΙΑΚῌ ΤΩΝ  ΜΥΡΟΦΟΡΩΝ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ τῆς Ἑορτῆς γ'</span>
<span color=red>Ἦχος πλ. α'  Χαίροις ἀσκητικῶν</span>
Ἧλοις προσηλωθείς, τὴν ἀράν, τὴν  ἐν τῷ ξύλῳ διὰ ξύλου ἐξήλειψας, τεθεὶς δὲ ἐν τῷ μνημείῳ, τοὺς ἀπ' αἰῶνος  νεκρούς, θεϊκῇ δυνάμει ἐξανέστησας. Τὴν σὴν δυναστείαν, μεγαλοφώνως δοξάζομεν,  Πάσχα τὸ θεῖον, Ἰησοῦ παντοδύναμε, ἡ ζωὴ ἡμῶν, τοῦ Πατρὸς τὸ ἀπαύγασμα. Ὅθεν τὰ  ἐπουράνια, τῇ γῇ συναγάλλονται, ἐπινικίους ᾠδάς σοι, νικοποιὲ Λόγε ᾄδοντες,  Χριστὲ παντοκράτορ, τῷ παρέχοντι τῷ κόσμῳ τὸ μέγα ἔλεος.

Ἆρα μετὰ νεκρῶν ἡ ζωὴ; ὑπὸ τὴν γῆν  τε ὁ ἀνέσπερος Ἥλιος, εἰσέτι καὶ νῦν ὑπάρχει; τῶν Μυροφόρων χορός, θρηνῳδῶν  ἐβόα· Δεῦτε δράμωμεν, σπουδῇ καὶ ὀψώμεθα, πρὸς τὸ μνῆμα τὸ ἅγιον. Ἔνδον δὲ  τούτου, ἐξαστράπτοντα Ἄγγελον, θεασάμεναι, ἀποροῦσαι ἐξίσταντο· ὅστις μεταβαλὼν  αὐτῶν, τὸν θρῆνον ἐβόησεν, ὁ ζωοδότης ἀνέστη, μὴ ἐκθαμβεῖσθε φιλόσεμναι, αὐτὸς  βασιλεύει, ὁ δωρούμενος τῷ κόσμῳ τὸ μέγα ἔλεος.

Ὄρθρου ὁ τῶν γυναίων χορός, τὸν  πρὸ ἡλίου ἐξεζήτησεν Ἥλιον, ἐν τάφῳ δύναντα τότε, ὁ φωταυγὴς δὲ αὐταῖς,  προσεφώνει Ἄγγελος. Ἐξανέτειλε, τὸ φῶς καταυγάσαν, τοὺς ἐν τῷ σκότει  καθεύδοντας, τοῖς ἑωσφόροις, Μαθηταῖς ἀπαγγείλατε, τὴν κατήφειαν, εἰς χαρὰν  μετατρέψατε. Πάσχα δὲ τὸ χαρμόσυνον, καὶ κόσμῳ σωτήριον, ἐν ἀδιστάκτῳ καρδίᾳ,  περικροτοῦσαι χορεύσατε. Χριστὸς ἐξανέστη, ὁ δωρούμενος τῷ κόσμῳ τὸ μέγα ἔλεος.
<span color=red>Δόξα... Καὶ νῦν...  Ἦχος α'</span>
Μυροφόροι γυναῖκες, τῷ τάφῳ τί  προσήλθετε; τί ζητεῖτε τὸν ζῶντα ἐν νεκροῖς; Ἀνέστη ὁ Κύριος, θαρσεῖτε, βοᾷ ὁ  Ἄγγελος.

<span color=red>Στιχηρὰ τῆς Ὀκτωήχου</span>
<span color=red>Ἦχος β' Ἀναστάσιμον</span>
Τὸν πρὸ αἰώνων ἐκ Πατρὸς  γεννηθέντα, τὸν Θεὸν Λόγον σαρκωθέντα, ἐκ Παρθένου Μαρίας, δεῦτε προσκυνήσωμεν·  Σταυρὸν γὰρ ὑπομείνας, τῇ ταφῇ παρεδόθη, ὡς αὐτός ἠθέλησε, καὶ ἀναστὰς ἐκ  νεκρῶν, ἔσωσέ με τὸν πλανώμενον ἄνθρωπον.
<span color=red>Κατανυκτικὸν</span>
Ἥμαρτον εἰς σὲ Σωτήρ, ὡς ὁ Ἄσωτος  Υἱός, δέξαι με Πάτερ μετανοοῦντα, καὶ ἐλέησόν με ὁ Θεός.
<span color=red>Μαρτυρικὸν</span>
Οἱ τὴν ἐπίγειον ἀπόλαυσιν μὴ  ποθήσαντες Ἀθλοφόροι, οὐρανίων ἀγαθῶν ἠξιώθησαν, καὶ Ἀγγέλων συμπολῖται  γεγόνασι, Κύριε, πρεσβείαις αὐτῶν, ἐλέησον καὶ σῶσον ἡμᾶς.
<span color=red>Δόξα... Καὶ νῦν...  Ἦχος α'</span>
Μετὰ φόβου ἦλθον αἱ γυναῖκες ἐπὶ  τὸ μνῆμα, ἀρώμασι τὸ Σῶμά σου μυρίσαι σπουδάζουσαι, καὶ τοῦτο μὴ εὑροῦσαι,  διηπόρουν πρὸς ἀλλήλας, ἀγνοοῦσαι τὴν Ἀνάστασιν· ἀλλ' ἐπέστη αὐταῖς Ἄγγελος, καὶ  εἶπεν· Ἀνέστη Χριστός, δωρούμενος ἡμῖν τὸ μέγα ἔλεος.

<span color=red>Ἀπολυτίκιον</span>
Ὁ εὐσχήμων Ἰωσήφ, ἀπὸ τοῦ ξύλου  καθελὼν τὸ ἄχραντόν σου Σῶμα, σινδόνι καθαρᾷ, εἱλήσας καὶ ἀρώμασιν, ἐν μνήματι  καινῷ κηδεύσας ἀπέθετο.
<span color=red>Δόξα...</span>
Ὅτε κατῆλθες πρὸς τὸν θάνατον, ἡ ζωὴ ἡ ἀθάνατος, τότε τὸν ᾍδην ἐνέκρωσας, τῇ ἀστραπῇ τῆς Θεότητος· ὅτε δὲ καὶ  τοὺς τεθνεῶτας ἐκ τῶν καταχθονίων ἀνέστησας, πᾶσαι αἱ Δυνάμεις τῶν ἐπουρανίων  ἐκραύγαζον· Ζωοδότα Χριστὲ ὁ Θεὸς ἡμῶν, δόξα σοι.
<span color=red>Καὶ νῦν...</span>
Ταῖς Μυροφόροις Γυναιξί, παρὰ τὸ  μνῆμα ἐπιστάς, ὁ Ἄγγελος ἐβόα· Τὰ μύρα τοῖς θνητοῖς ὑπάρχει ἁρμόδια, Χριστὸς δὲ  διαφθορᾶς ἐδείχθη ἀλλότριος.

<span color=red>Τῌ ΔΕΥΤΕΡᾼ ΤΗΣ Γ'  ΕΒΔΟΜΑΔΟΣ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Καθίσματα τῆς Ὀκτωήχου</span>
<span color=red>Ἦχος β' Ἀναστάσιμον</span>
Τὸν λίθον τοῦ μνήματος,  σφραγισθῆναι μὴ κωλύσας, τὴν πέτραν τῆς πίστεως, ἀναστὰς παρέσχες πᾶσι, Κύριε  δόξα σοι.
<span color=red>Κατανυκτικὸν</span>
Ὡς κύματα θαλάσσης ἐπ' ἐμέ,  ἐπανέστησαν αἱ ἀνομίαι μου, ὡς σκάφος ἐν πελάγει ἐγὼ μόνος χειμάζομαι, ὑπὸ  πταισμάτων πολλῶν, ἀλλ' εἰς εὔδιον λιμένα ὁδήγησόν με, Κύριε τῇ μετανοίᾳ καὶ  σῶσόν με.
<span color=red>Μαρτυρικὸν</span>
Σὲ τὸν περιβάλλοντα τὸν οὐρανὸν ἐν  νεφέλαις, ἔχοντες οἱ Ἅγιοι περιβολὴν ἐν τῷ κόσμῳ, τὰς βασάνους τῶν ἀνόμων  ὑπέμειναν, καὶ τὴν πλάνην τῶν εἰδώλων κατήργησαν. Αὐτῶν ταῖς ἱκεσίαις, καὶ ἡμᾶς  ἐλευθέρωσον τοῦ ἀοράτου ἐχθροῦ, Σωτήρ, καὶ σῶσον ἡμᾶς.
<span color=red>Θεοτοκίον</span>
Εὐσπλαγχνίας ὑπάρχουσα πηγή,  συμπαθείας ἀξίωσον ἡμᾶς Θεοτόκε, βλέψον εἰς λαὸν τὸν ἁμαρτήσαντα, δεῖξον ὡς ἀεὶ  τὴν δυναστείαν σου· εἰς σὲ γὰρ ἐλπίζοντες, τὸ χαῖρε βοῶμέν σοι· ὡς ποτὲ ὁ  Γαβριήλ, ὁ τῶν ἀσωμάτων ἀρχιστράτηγος.

<span color=red>Μετὰ τὴν β'  Στιχολογίαν  </span>
<span color=red>Κάθισμα τῆς Ἑορτῆς</span>
<span color=red>Ἦχος β' Τὰ ἄνω ζητῶν</span>
Τὰ μύρα θερμῶς, τῷ τάφῳ προσκομίζουσαι, Γυναῖκες Σωτήρ, Ἀγγέλου τῇ λαμπρότητι, τὰς ψυχὰς ἠγάλλοντο, καὶ  Θεὸν σε τῶν ὅλων ἐκήρυττον, καὶ Μαθηταῖς ἐβόων· Ὄντως ἀνέστη ἐκ τάφου, ἡ πάντων  ζωή. (Δίς)

<span color=red>Εἰς τοὺς Αἴνους</span>
<span color=red>Στιχηρὰ τῆς Ὀκτωήχου</span>
<span color=red>Ἦχος β' Ἀναστάσιμον</span>
Πᾶσα πνοὴ καὶ πᾶσα κτίσις, σὲ  δοξάζει Κύριε, ὅτι διὰ τοῦ Σταυροῦ τὸν θάνατον κατήργησας, ἵνα δείξης τοῖς  λαοῖς, τὴν ἐκ νεκρῶν σου Ἀνάστασιν, ὡς μόνος φιλάνθρωπος. (Δίς)
<span color=red>Κατανυκτικὸν</span>
Τῶν πεπραγμένων μοι δεινῶν ἐννοῶν τὰ ἄτοπα, ἐπὶ τοὺς σοὺς καταφεύγω οἰκτιρμούς, Τελώνην μιμούμενος, καὶ Πόρνην τὴν  δακρύσασαν, καὶ τὸν Ἄσωτον Υἱόν· διὸ καὶ προσπίπτω σοι ἐλεῆμον, πρίν με  καταδικάσῃς, φεῖσαί μου ὁ Θεός, καὶ ἐλέησόν με.
<span color=red>Μαρτυρικὸν</span>
Ὑπὲρ Χριστοῦ παθόντες μέχρι  θανάτου, ὦ Ἀθλοφόροι Μάρτυρες, ψυχὰς μὲν ἔχετε εἰς οὐρανοὺς ἐν χειρὶ Θεοῦ, καὶ  κατὰ κόσμον ὅλον δορυφορεῖται ὑμῶν τὰ λείψανα, Ἱερεῖς καὶ βασιλεῖς προσκυνοῦσι,  καὶ λαοὶ πάντες ἐπαγαλλόμενοι, συνήθως βοῶμεν· Ὕπνος τίμιος, ἐναντίον Κυρίου, ὁ  θάνατος τῶν Ὁσίων αὐτοῦ.
<span color=red>Δόξα... Καὶ νῦν...  Ἦχος α'</span>
Ἦλθον ἐπὶ τὸ μνημεῖον, ἡ Μαγδαληνὴ  καὶ ἡ ἄλλη Μαρία, ζητοῦσαι τὸν Κύριον, καὶ τὸν Ἄγγελον εἶδον, ὡσεὶ ἀστραπήν,  καθεζόμενον ἐπὶ τὸν λίθον, καὶ λέγοντα αὐταῖς· Τί ζητεῖτε τὸν ζῶντα μετὰ τῶν  τεθνεώτων, ἀνέστη, καθὼς εἶπεν, ἐν Γαλιλαίᾳ αὐτὸν εὑρήσετε. Πρὸς ὃν βοήσωμεν· ὁ  ἀναστὰς ἐκ νεκρῶν Κύριε, δόξα σοι.

<span color=red>Στιχηρὰ Προσόμοια τῆς  Ἑορτῆς</span>
<span color=red>Ἦχος πλ. β' Τριήμερος  ἀνέστης</span>
Ἐξάρξατε λαοὶ ψαλμικῶς, ὑμνήσατε  Χριστὸν ἐν χαρᾷ, Πάσχα μέγα, ἐξανέτειλεν ἡμῖν ὁ ἀναστὰς ἐκ τάφου, Χριστὸς ὁ  ζωοδότης, καὶ λυτρωτὴς πάσης τῆς κτίσεως.

<span color=red>Στίχ.  Εὐδόκησας Κύριε τὴν γῆν σου...</span>

Τὸ Χαῖρε Μυροφόροις εἰπών, τῆς  Εὔας τὸ κατάκριμα, διαλύεις εἰς χαράν, καὶ Μαθητάς, ἀναστὰς ἀποστέλλεις κηρῦξαι  τὴν ἐκ τάφου, τριήμερόν σου ἐξανάστασιν.

<span color=red>Στίχ.  Ἔλεὸς καὶ ἀλήθεια συνήντησαν...</span>

Πάσχα σεπτὸν καὶ ἅγιον, ἡμῖν  Χριστὸς κατηύγασε. Δεῦτε πάντες, λαμπρυνθῶμεν τὰς ψυχάς· ἰδοὺ γὰρ νῦν ἡμέρα,  ἐπέλαμψεν ἐνταῦθα, ἀγαλλιᾶσθε καὶ εὐφραίνεσθε.
<span color=red>Δόξα... Καὶ νῦν...  Ἦχος β'</span>
Ἔρραναν μύρα μετὰ δακρύων, ἐπὶ τὸ  μνῆμά σου αἱ Γυναῖκες, καὶ ἐπλήσθη χαρᾶς τὸ στόμα αὐτῶν ἐν τῷ λέγειν· Ἀνέστη ὁ  Κύριος.
</document>