<?xml version="1.0" encoding="UTF-8"?>
<document book="triod" part="" name="p83" title="Τῌ ΔΕΥΤΕΡᾼ ΜΕΤΑ ΤΗΝ  ΠΕΝΤΗΚΟΣΤΗΝ">
Τῌ ΤΡΙΤῌ ΜΕΤΑ ΤΗΝ ΠΕΝΤΗΚΟΣΤΗΝ
<span color=red>Τῌ ΔΕΥΤΕΡᾼ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>     Στιχηρὰ Προσόμοια τῆς  Ἑορτῆς γ'</span>
<span color=red>Ἦχος α' τῷν  οὐρανίων ταγμάτων</span>
Νῦν ἐγκαινίζονται γλῶσσαι, τὰ  μεγαλεῖα Θεοῦ, ἑτεροφθόγγοις λόγοις, καὶ πυρὸς ὡς ἐν εἴδει, εἰς πίστωσιν  ἁπάντων, τῷν ἐπὶ γῆς, διηγεῖσθαι τρανότατα, νῦν εἰς σημεῖον τοῖς ἔθνεσιν ἀληθῶς,  σωτηρία ἐπεδήμησεν.

Ἣν καταπέμψαι ὑπέσχου, τοῖς  Μαθηταῖς σου Χριστέ, ἐξ ὕψους δυναστείαν, ἐκπληρώσας ἐκπέμπεις, τὸ ἅγιον του  Πνεῦμα, δείξας ἡμῖν, ὅτι σὺ εἶ ἡ ἀλήθεια, καὶ ἐπὶ σὲ οἱ ἐλπίζοντες ἀγαθέ, ἀληθῶς  οὐ καταισχύνονται.

Τὴν προθεσμίαν πληρώσας, σοῦ τὸν  Παράκλητον, ὡσεί πυρὸς ἐν γλώσσαις, ἐξαπέστειλας κόσμῳ, τὰς πάντων ἁμαρτίας,  θείῳ πυρί, ἀναχωνεῦσαι, καὶ δοῦναι ἡμῖν, τήν πρὸς αὐτὸν κοινωνίαν εἰλικρινῆ,  τοῖς πιστῶς θεολογοῦσιν αὐτόν.
<span color=red>Δόξα... Καὶ νῦν...  Ἦχος α'</span>
Πεντηκοστὴν ἑορτάζομεν, καὶ  Πνεύματος ἐπιδημίαν, καὶ προθεσμίαν ἐπαγγελίας, καὶ ἐλπίδος συμπλήρωσιν, καὶ τὸ  μυστήριον ὅσον, ὡς μέγα τε καὶ σεβάσμιον! Διὸ βοῶμέν σοι· Δημιουργὲ τοῦ παντός,  Κύριε δόξα σοι.

<span color=red>     Εἰς τὸν Στίχον,  Στιχηρὰ</span>
<span color=red>Ἦχος β' Οἶκος τοῦ  Ἐφραθᾶ</span>
Ἔργῳ τοῖς Μαθηταῖς, ὡς ἐπηγγείλω  Λόγε, ἀπέστειλας τὸ θεῖον, καὶ ἅγιόν σου Πνεῦμα, καὶ τούτους κατεφώτισας.

<span color=red>Στίχ.  Μὴ ἀπορρίψῃς με ἀπὸ τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Ἄφνω ἐξ οὐρανοῦ, τοὺς Ἀποστόλους  πᾶσα, τοῦ θείου Παρακλήτου, ἡ δύναμις πανσόφους, καὶ θεολόγους ἔδειξε.

<span color=red>Στίχ.  Καρδίαν καθαρὰν κτίσον ἐν ἐμοὶ ὁ  Θεός, καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Γένος ἀλλογενῶν, ἀκούοντες  ἠπόρουν, ταῖς γλώσσαις ταῖς ἰδίαις, τοὺς θείους Ἀποστόλους, Τριάδα μεγαλύνοντας.
<span color=red>Δόξα... Καὶ νῦν...  Ἦχος α'</span>
Γλώσσαις ἀλλογενῶν ἐκαινούργησας  Χριστὲ τοὺς σοὺς Μαθητάς, ἵνα δι' αὐτῶν σε κηρύξωσι, τὸν ἀθάνατον Λόγον καὶ  Θεόν, τὸν παρέχοντα ταῖς ψυχαῖς ἡμῶν τὸ μέγα ἔλεος.

<span color=red>Τῌ ΤΡΙΤῌ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τῇν α'  Στιχολογίαν</span>
<span color=red>Κάθισμα Ἦχος α'</span>
<span color=red>Τὸν τάφον σου Σωτὴρ</span>
Συντάττω, συνυμνῶ, συνδοξάζω,  συνσέβω, Πατρὶ καὶ τῷ Υἱῷ, τὸ πανάγιον Πνεῦμα, ἑνῶν τῇ Θεότητι, διαιρῶν  ἰδιότησιν· οὕτω τοῦτο γὰρ τοὺς τοῦ Χριστοῦ Ἀποστόλους, ἐμφορῆσαν νῦν, ἀνὰ τὸν  σύμπαντα κόσμον, κηρύττειν ἐσόφισε. (Δίς)

<span color=red>Μετὰ τῇν β'  Στιχολογίαν</span>
<span color=red>Κάθισμα Ὅμοιον</span>
Χριστοῦ τοὺς Μαθητάς, ἡ τοῦ  Πνεύματος χάρις, φρικτῶς ἐξ οὐρανοῦ, κατελθοῦσα ἐν εἴδει, πυρός, κατεφώτισε, καὶ  φωστῆρας ἀνέδειξε, καταγγέλλοντας, τῇν τῆς ἁγίας Τριάδος, μίαν δύναμιν, καὶ  κυριότητα μίαν, ἣν πίστει δοξάζομεν. (Δίς)

<span color=red>     Εἰς τὸν Στίχον τῷν  Αἴνων, Στιχηρὰ</span>
<span color=red>Ἦχος β' Οἶκος τοῦ  Ἐφραθᾶ    ΤΟ  ΑΚΟΥΤΕ</span>
Αἴγλῃ θεαρχικῇ, τὸν νοῦν  καταλαμφθέντες, οἱ Μαθηταί σου Λόγε, οὐσιωδῶς τὸ Πνεῦμα, τὸ ἅγιον ἐδέξαντο.

<span color=red>Στίχ.  Καρδίαν καθαρὰν κτίσον ἐν ἐμοὶ ὁ  Θεός, καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Γλῶσσαι ὡσεί πυρός, ἐξ ὕψους  ὁραθεῖσαι, ἐπὶ τοὺς Ἀποστόλους, κατῆλθον μερισθεῖσαι, φωτίζουσαι, οὐ φλέγουσαι.

<span color=red>Στίχ.  Μὴ ἀπορρίψῃς με ἀπὸ τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Ἄνωθεν πρὸς ἡμᾶς, Παράκλητε  φοιτήσας, ὡς πρὶν τοῖς Ἀποστόλοις ἁγίασον καὶ σῶσον, τοὺς σὲ Θεὸν κηρύττοντας.
<span color=red>Δόξα... Καὶ νῦν...  Ἦχος α'</span>
Πάντα χορηγεῖ, τὸ Πνεῦμα τὸ ἅγιον,  βρύει προφητείας, ἱερέας τελειοῖ, ἀγραμμάτους σοφίαν ἐδίδαξεν, ἁλιεῖς θεολόγους  ἀνέδειξεν, ὅλον συγκροτεῖ τὸν θεσμόν τῆς Ἐκκλησίας, Ὁμοούσιε καὶ Ὁμόθρονε τῷ  Πατρὶ καὶ τῷ Υἱῷ, Παράκλητε, δόξα σοι.
</document>