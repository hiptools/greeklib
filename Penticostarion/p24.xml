<?xml version="1.0" encoding="UTF-8"?>
<document book="triod" part="" name="p24" title="Τῌ ΤΡΙΤῌ ΤΗΣ Β'  ΕΒΔΟΜΑΔΟΣ">
ΤΕΤΑΡΤῌ
<span color=red>Τῌ ΤΡΙΤῌ ΤΗΣ Β'  ΕΒΔΟΜΑΔΟΣ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ Προσόμοια τῆς  Ἑορτῆς γ'</span>
<span color=red>Ἦχος α'  Πανεύφημοι Μάρτυρες</span>
Ψηλάφησον λέγει τῷ Θωμᾷ, ἐκ νεκρῶν  τριήμερος, ἐξαναστὰς ὁ φιλάνθρωπος, καὶ ἴδε χεῖράς μου, καὶ ποδῶν τὰς τρήσεις,  καὶ πλευρὰς τὴν πόρωσιν, καὶ γνῶθί με Θεὸν ἀναλλοίωτον, γεῶδες φύραμα, κατ'  οὐσίαν μορφωσάμενον, καὶ τὸ πάθος ἐν αὐτῷ δεξάμενον.

Ἠπόρει τὰς τρήσεις ἐνορῶν τῶν  ποδῶν ὁ Δίδυμος, καὶ τῶν χειρῶν τὰ τυλώματα, καὶ ἦν θαμβούμενος τὸ φρικῶδες  θαῦμα, καὶ χειρὶ τὴν ἄχραντον πλευρὰν καὶ ψηλαφῶν καὶ θεώμενος, ἐξ ὧν ὑπέδειξεν,  ἀναμφίβολον τοῖς ἔθνεσι, τὴν ἐκ τάφου τριήμερον Ἔγερσιν.

Λαμβάνω μεγίστην χαρμονήν, σὴν  Σωτήρ μου Ἔγερσιν, βεβαιουμένην θεώμενος, ἐξ ὧν ἠξίωται, τολμηρῶν πραγμάτων ὁ  Θωμᾶς ἐφάψασθαι· διό σε τὸν ἁπλοῦν δογματίζομεν, Θεὸν καὶ ἄνθρωπον, ἐνεργείας  δύο φέροντα, οὐσιώδεις τῶν ἐξ ὧν συντέθεισαι.
<span color=red>Δόξα... Καὶ νῦν...  Ἦχος δ'</span>
Κύριε, τῇ ἀστέκτῳ τῆς Θεότητος  αἴγλῃ, τῶν θυρῶν ἐπέστης οὐσῶν κεκλεισμένων, καὶ στὰς ἐν μέσῳ τῶν Μαθητῶν τὴν  πλευρὰν ἐξεγύμνωσας, καὶ τραυμάτων σου χειρῶν καὶ τῶν ποδῶν, τὰς ὠτειλὰς  δεικνύων ἀθυμίας τὴν κατήφειάν τε λύων, σαφῶς ἐφώνησας· Ὃν τρόπον ἐν ἐμοὶ  καθορᾶτε, ὦ φίλοι, τῆς σαρκὸς τὴν πρόσληψιν, οὐ πνεύματος φέρω φύσιν, τῷ δὲ  διστάζοντι Μαθητῇ προετρέπου ψηλαφῆσαι φρικτῶς, κατειπών· Ἐρευνήσας ἅπαντα,  δεῦρο λοιπὸν μὴ ἀμφίβαλλε, ὁ δὲ αἰσθόμενος ἐν τῇ χειρὶ τῆς σῆς διπλῆς οὐσίας ἐν  φόβῳ ἀνεβόα πιστῶς, τῇ πίστει ἑλκόμενος· ὁ Κύριός μου καὶ ὁ Θεός μου, δόξα σοι.

<span color=red>Στιχηρὰ τῆς Ὀκτωήχου</span>
<span color=red>Ἦχος α' Σταυρώσιμον</span>
Σταυρὸς κατεπάγη ἐν Κρανίῳ, καὶ  ἤνθησεν ἡμῖν ἀθανασίαν, ἐκ πηγῆς ἀενάου, τῆς πλευρᾶς τοῦ Σωτῆρος.
<span color=red>Ἀναστάσιμον</span>
Δεῦτε λαοὶ ὑμνήσωμεν, καὶ  προσκυνήσωμεν Χριστόν, δοξάζοντες αὐτοῦ τὴν ἐκ νεκρῶν Ἀνάστασιν, ὅτι αὐτός ἐστιν  ὁ Θεὸς ἡμῶν ὁ ἐκ τῆς πλάνης τοῦ ἐχθροῦ τὸν κόσμον λυτρωσάμενος.
<span color=red>Μαρτυρικὸν</span>
Ὢ τῆς καλὴς ὑμῶν πραγματείας  Ἅγιοι! ὅτι αἵματα ἐδώκατε, καὶ οὐρανοὺς ἐκληρονομήσατε, καὶ πρὸς καιρὸν  πειρασθέντες, αἰωνίως ἀγάλλεσθε. Ὄντως καλὸν ὑμῶν τὸ ἐμπόρευμα· φθαρτὰ γὰρ  καταλιπόντες, τὰ ἄφθαρτα ἀπελάβετε, καὶ σὺν Ἀγγέλοις χορεύοντες, ὑμνεῖτε  ἀπαύστως, Τριάδα Ὁμοούσιον.
<span color=red>Δόξα... Καὶ νῦν...  Ἦχος πλ. δ'</span>
Ἅψαι Θωμᾶ τῆς πλευρᾶς τῇ χειρί,  λέγει Χριστός, καὶ τοὺς τύπους τῶν ἤλων δεῦρο ψηλάφησον πίστει ἐρεύνησον, καὶ  γίνου μοι πιστός, καὶ μὴ γίνου ἄπιστος, ὁ δὲ Θωμᾶς τῷ δακτύλῳ ὡς ἥψατο τοῦ  Δεσπότου, μέγα ἀνεβόησε· Σύ μου Θεὸς καὶ Κύριος, εὔσπλαγχνε δόξα σοι.

<span color=red>Τῌ ΤΕΤΑΡΤῌ ΤΗΣ Β'  ΕΒΔΟΜΑΔΟΣ</span>
<span color=red>ΠΡΩΪ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Καθίσματα τῆς Ὀκτωήχου</span>
<span color=red>Ἦχος α' Σταυρώσιμον</span>
Σταυρωθέντος σου Χριστέ, ἀνῃρέθη ἡ  τυραννίς, ἐπατήθη ἡ δύναμις τοῦ ἐχθροῦ· οὔτε γὰρ Ἄγγελος οὐκ ἄνθρωπος, ἀλλ'  αὐτὸς ὁ Κύριος ἔσωσας ἡμᾶς δόξα σοι.
<span color=red>Ἀναστάσιμον</span>
Ὁ Ἰσαὰκ ἐν τῷ βουνῷ ἀνηνέχθη, ὁ  Ἰωνᾶς ἐν τῷ βυθῷ κατηνέχθη καὶ ἀμφότεροι τὸ πάθος σου Σωτὴρ ἐξεικόνιζον, ὁ μὲν  τὰ δεσμὰ καὶ τὴν σφαγὴν ὁ δὲ τὴν ταφὴν καὶ τὴν ζωήν, τῆς παραδόξου Ἐγέρσεώς σου,  Κύριε, δόξα σοι.
<span color=red>Μαρτυρικὸν</span>
Τὰς ἀλγηδόνας τῶν Ἁγίων ἃς ὑπὲρ  σοῦ ἔπαθον, δυσωπήθητι Κύριε, καὶ πάσας ἡμῶν τὰς ὀδύνας, ἴασαι φιλάνθρωπε  δεόμεθα.
<span color=red>Σταυροθεοτοκίον</span>
Οἱ τὴν σὴν προστασιαν κεκτημένοι  Ἄχραντε καὶ ταῖς σαῖς ἱκεσίαις τῶν δεινῶν ἐκλυτρούμενοι τῷ Σταυρῷ τοῦ Υἱοῦ σου  ἐν παντὶ φρουρούμενοι, κατὰ χρέος σε πάντες εὐσεβῶς μεγαλύνομεν.

<span color=red>Μετὰ τὴν β'  Στιχολογίαν  </span>
<span color=red>Κάθισμα τῆς Ἑορτῆς</span>
<span color=red>Ἦχος α' Τὸν τάφον σου  Σωτὴρ</span>
Ἁψάμενος χειρί, τῆς πλευρᾶς τῆς  ἀστέκτου, ὁ Δίδυμος Θωμᾶς, οὐκ ἐφλέχθη τῇ ψαύσει, ἀλλ' ἔμεινε τοὺς μώλωπας  ψηλαφῶν ἀκριβέστερον, καὶ φθεγγόμενος τῷ δι' ἡμᾶς λογχευθέντι· Σύ μου Κύριος, σὺ  καὶ Θεός μου ὑπάρχεις, κἄν πάθος ὑπήνεγκας. (Δίς)

<span color=red>Εἰς τοὺς Α ἲ ν ο υ ς</span>
<span color=red>Στιχηρὰ τῆς Ὀκτωήχου</span>
<span color=red>Ἦχος α' Σταυρώσιμον</span>
Σὲ τὸν ἐν ξύλῳ προσπαγέντα καὶ  ζωὴν ἡμῖν παρεσχηκότα, ὡς Σωτῆρα καὶ Δεσπότην, ὑμνοῦμεν ἀπαύστως. (Δίς)
<span color=red>Ἀναστάσιμον</span>
Ὁ τὸν ᾍδην σκυλεύσας, καὶ τὸν  ἄνθρωπον ἀναστήσας, τῇ Ἀναστάσει, σου Χριστέ, ἀξίωσον ἡμᾶς ἐν καθαρᾷ καρδίᾳ,  ὑμνεῖν καὶ δοξάζειν σε.
<span color=red>Μαρτυρικὸν</span>
Ὑμᾶς πανεύφημοι Μάρτυρες οὐ  θλίψεις, οὐ στενοχωρία, οὐ λιμός, οὐ διωγμὸς οὐδὲ μάστιγες οὐ θυμὸς θηρῶν οὐ  ξίφος, οὐδὲ πῦρ ἀπειλοῦν, χωρίσαι Θεοῦ δεδύνηνται, πόθῳ δὲ μᾶλλον τῷ πρὸς αὐτόν,  ὡς ἐν ἀλλοτρίοις ἀγωνισάμενοι σώμασι, τὴν φύσιν ἐλάθετε, θανάτου  καταφρονήσαντες· ὅθεν καὶ ἐπαξίως, τῶν πόνων ὑμῶν μισθόν ἐκομίσασθε, οὐρανῶν  βασιλείας κληρονόμοι γεγόνατε. Ἔχοντες παρρησίαν πρὸς τὸν φιλάνθρωπον Θεὸν τῷ  κόσμῳ τὴν εἰρήνην αἰτήσασθε, καὶ ταῖς ψυχαῖς ἡμῶν τὸ μέγα ἔλεος.
<span color=red>Δόξα... Καὶ νῦν...  Ἦχος πλ. δ'</span>
Τῶν θυρῶν κεκλεισμένων, τῶν  Μαθητῶν συνηθροισμένων, ἐπέστη ὁ Σωτήρ, οὗ ἦσαν συνηγμένοι, καὶ στὰς ἐν μέσῳ  αὐτῶν λέγει τῷ Θωμᾶ· Δεῦρο ψηλάφησον καὶ ἴδε τούς τύπους τῶν ἥλων, ἔκτεινόν σου  τὴν χεῖρα, καὶ ἅψαι τῆς πλευρᾶς μου, καὶ μὴ γίνου ἄπιστος, ἀλλὰ πίστει κήρυξον,  τὴν ἐκ νεκρῶν μου Ἀνάστασιν.

<span color=red>Στιχηρὰ Προσόμοια</span>
<span color=red>Ἠχος β' Οἶκος  τοῦ Ἐφραθᾶ</span>
Ὢ θαύματος καινοῦ! ὢ παραδόξου  τρόπου! πῶς χόρτος οὐκ ἐφλέχθη, ἡ χεὶρ τοῦ Ἀποστόλου, πυρὶ τῷ τῆς Θεότητος!

<span color=red>Στίχ.  Εἰς πᾶσαν τὴν γῆν ἐξῆλθεν ὁ  φθόγγος αὐτῶν καὶ εἰς τὰ πέρατα τῆς οἰκουμένης τὰ ῥήματα αὐτῶν.</span>

Σπεύσωμεν καὶ ἡμεῖς, τὰς χεῖρας  ἁγιάσαι, τῇ τῶν παθῶν ἀργίᾳ, καὶ οὕτω τοῦ Δεσπότου, τῆς πλευρᾶς ἐφαψόμεθα.

<span color=red>Στίχ.  Οἱ οὐρανοὶ διηγοῦνται δόξαν Θεοῦ,  ποίησιν δὲ χειρῶν αὐτοῦ ἀναγγέλλει τὸ στερέωμα.</span>

Ἐγκαίνισον ψυχὴ πάσας σου τὰς  αἰσθήσεις, πρὸς θείαν θεωρίαν· Χριστὸς γὰρ οὕτω θέλει, τελεῖσθαι τὰ ἐγκαίνια.
<span color=red>Δόξα... Καὶ νῦν...  Θεοτοκίον</span>
Ὅρα μοι νοητῶς τὴν ἀλλαγὴν τοῦ  κόσμου, καὶ κόσμησον τὰ ἔνδον, ταῖς ἀρεταῖς ὡς φύλλοις ψυχή, καὶ ὡραΐσθητι.
</document>