<?xml version="1.0" encoding="UTF-8"?>
<document book="triod" part="" name="p14" title="Τῌ ΤΡΙΤῌ ΤΗΣ  ΔΙΑΚΑΙΝΗΣΙΜΟΥ">
ΤΕΤΑΡΤῌ
<span color=red>Τῌ ΤΡΙΤῌ ΤΗΣ  ΔΙΑΚΑΙΝΗΣΙΜΟΥ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ</span>
<span color=red>Ἦχος δ'</span>
Τὸν ζωοποιόν σου Σταυρόν, ἀπαύστως  προσκυνοῦντες Χριστὲ ὁ Θεός, τὴν τριήμερόν σου Ἀνάστασιν δοξάζομεν· δι' αὐτῆς  γὰρ ἀνεκαίνισας, τὴν καταφθαρεῖσαν τῶν ἀνθρώπων φύσιν παντοδύναμε, καὶ τὴν εἰς  οὐρανοὺς ἄνοδον καθυπέδειξας ἡμῖν, ὡς μόνος ἀγαθὸς καὶ φιλάνθρωπος.

Τοῦ  ξύλου τῆς παρακοῆς, τὸ ἐπιτίμιον ἔλυσας Σωτήρ, τῷ ξύλῳ τοῦ σταυροῦ ἑκουσίως  προσηλωθείς, καὶ εἰς ᾍδου κατελθὼν δυνατέ, τοῦ θάνατου τὰ δεσμά, ὡς Θεός  διέρρηξας· διὸ προσκυνοῦμεν τὴν ἐκ νεκρῶν σου Ἀνάστασιν, ἐν ἀγαλλιάσει βοῶντες·  Παντοδύναμε Κύριε, δόξα σοι.

Πύλας ᾍδου συνέτριψας Κύριε, καὶ  τῷ σῷ θανάτῳ, τοῦ θανάτου τὸ βασίλειον ἔλυσας, γένος δὲ τὸ ἀνθρώπινον, ἐκ φθορᾶς  ἠλευθέρωσας, ζωὴν καὶ ἀφθαρσίαν, τῷ κόσμῳ δωρησάμενος, καὶ τὸ μέγα ἔλεος.
<span color=red>Στιχηρὰ Ἀνατολικὰ</span>
Δεῦτε ἀνυμνήσωμεν λαοί, τὴν τοῦ  Σωτῆρος τριήμερον Ἔγερσιν, δι' ἧς ἐλυτρώθημεν, τῶν τοῦ ᾍδου ἀλύτων δεσμῶν, καὶ  ἀφθαρσίαν καὶ ζωήν, πάντες ἐλάβομεν, κράζοντες· ὁ σταυρωθεὶς καὶ ταφεὶς καὶ  ἀναστάς, σῶσον ἡμᾶς τῇ Ἀναστάσει σου, μόνε φιλάνθρωπε.

Ἄγγελοι καὶ ἄνθρωποι Σωτήρ, τὴν  σὴν ὑμνοῦσι τριήμερον Ἔγερσιν, δι' ἧς κατηυγάσθη τῆς οἰκουμένης τὰ πέρατα, καὶ  τῆς δουλείας τοῦ ἐχθροῦ πάντες ἐλυτρώθημεν, κράζοντες· Ζωοποιέ, παντοδύναμε  Σωτήρ, σῶσον ἡμᾶς τῇ Ἀναστάσει σου, μόνε φιλάνθρωπε.

Πύλας χαλκᾶς συνέτριψας, καὶ  μοχλοὺς συνέθλασας Χριστὲ ὁ Θεός, καὶ γένος ἀνθρώπων, πεπτωκὸς ἀνέστησας· διὰ  τοῦτο συμφώνως βοῶμεν, ὁ ἀναστὰς ἐκ τῶν νεκρῶν, Κύριε, δόξα σοι.
<span color=red>Δόξα...</span>
Κύριε, ἡ ἐκ Πατρός σου γέννησις,  ἄχρονος ὑπάρχει καὶ ἀΐδιος, ἡ ἐκ Παρθένου σάρκωσις, ἄφραστος ἀνθρώποις καὶ  ἀνερμήνευτος, καὶ ἡ εἰς ᾍδου κάθοδος, φοβερὰ διαβόλῳ, καὶ τοῖς ἀγγέλοις αὐτοῦ·  θάνατον γὰρ πατήσας, τριήμερος ἀνέστης, ἀφθαρσίαν παρέχων ἀνθρώποις, καὶ τὸ μέγα  ἔλεος.
<span color=red>Καὶ νῦν... Θεοτοκίον</span>
Ὁ διὰ σὲ θεοπάτωρ Προφήτης Δαυΐδ,  μελῳδικῶς περὶ σοῦ προανεφώνησε, τῷ μεγαλεῖά σοι ποιήσαντι. Παρέστη ἡ Βασίλισσα  ἐκ δεξιῶν σου. Σὲ γὰρ Μητέρα πρόξενον ζωῆς ἀνέδειξεν, ὁ ἀπάτωρ ἐκ σοῦ  ἐνανθρωπῆσαι, εὐδοκήσας Θεός, ἵνα τὴν ἑαυτοῦ ἀναπλάσῃ εἰκόνα, φθαρεῖσαν τοῖς  πάθεσι, καὶ τὸ πλανηθὲν ὀρειάλωτον εὑρών, πρόβατον, τοῖς ὤμοις ἀναλαβών, τῷ  Πατρὶ προσαγάγῃ, καὶ τῷ ἰδίῳ θελήματι ταῖς οὐρανίαις συνάψῃ δυνάμεσι, καὶ σώσῃ  Θεοτόκε τὸν κόσμον, Χριστός, ὁ ἔχων τὸ μέγα καὶ πλούσιον ἔλεος.

<span color=red>Προκείμενον Ἦχος πλ. δ'</span>
Φωνῇ μου πρὸς Κύριον ἐκέκραξα,  φωνῇ μου πρὸς τὸν Θεόν, καὶ προσέσχε μοι.
<span color=red>Στίχ.  Ἐν ἡμέρᾳ θλίψεώς μου τὸν Θεὸν  ἐξεζήτησα.</span>
<span color=red>Στίχ.  Ἀπηνήνατο παρακληθῆναι ἡ ψυχή μου.</span>
<span color=red>Στίχ.  Ὁ Θεός, ἐν τῷ ἁγίῳ, ἡ ὁδός σου.</span>

<span color=red>Ἀπόστιχα</span>
<span color=red>Ἦχος δ'</span>
Κύριε, ἀνελθὼν ἐν τῷ Σταυρῷ, τὴν  προγονικὴν ἡμῶν κατάραν ἐξήλειψας, καὶ κατελθὼν ἐν τῷ ᾍδῃ τοὺς ἀπ' αἰῶνος  δεσμίους ἠλευθέρωσας, ἀφθαρσίαν δωρούμενος τῶν ἀνθρώπων τῷ γένει. Διὰ τοῦτο  ὑμνοῦντες δοξάζομεν, τὴν ζωοποιὸν καὶ σωτήριόν σου Ἔγερσιν.

<span color=red>Τῌ ΤΕΤΑΡΤῌ ΤΗΣ  ΔΙΑΚΑΙΝΗΣΙΜΟΥ</span>
<span color=red>Π Ρ Ω Ϊ</span>
<span color=red> </span>
<span color=red>Εἰς τοὺς Αἴνοὺς</span>
<span color=red>Ἦχος δ'</span>
Ὁ Σταυρὸν ὑπομείνας καὶ θάνατον,  καὶ ἀναστὰς ἐκ τῶν νεκρῶν, παντοδύναμε Κύριε, δοξάζομέν σου τὴν Ἀνάστασιν.

Ἐν τῷ Σταυρῷ σου Χριστέ, τῆς  ἀρχαίας κατάρας ἠλευθέρωσας ἡμᾶς, καὶ ἐν τῷ θανάτῳ σου, τὸν τὴν φύσιν ἡμῶν  τυραννήσαντα Διάβολον κατήργησας, ἐν δὲ τῇ Ἐγέρσει σου, χαρᾶς τὰ πάντα  ἐπλήρωσας. Διὸ βοῶμέν σοι· ὁ ἀναστὰς ἐκ τῶν νεκρῶν Κύριε, δόξα σοι.

Τῷ σῷ Σταυρῷ Χριστὲ Σωτὴρ ὁδήγησον  ἡμᾶς ἐπὶ τὴν ἀλήθειάν σου, καὶ ῥῦσαι ἡμᾶς τῶν παγίδων τοῦ ἐχθροῦ, ὁ ἀναστὰς ἐκ  τῶν νεκρῶν, ἀνάστησον ἡμᾶς, πεσόντας τῇ ἁμαρτίᾳ, ἐκτείνας τὴν χεῖρά σου  φιλάνθρωπε Κύριε, τῇ πρεσβείᾳ τῶν Ἁγίων σου.

Τῶν πατρικῶν σου κόλπων μὴ  χωρισθείς, μονογενὲς Λόγε τοῦ Θεοῦ, ἦλθες ἐπὶ γῆς διὰ φιλανθρωπίαν, ἄνθρωπος  γενόμενος ἀτρέπτως, καὶ σταυρὸν καὶ θάνατον ὑπέμεινας σαρκί, ὁ ἀπαθὴς τῇ  Θεότητι, ἀναστὰς δὲ ἐκ νεκρῶν, ἀθανασίαν παρέσχες τῷ γένει τῶν ἀνθρώπων, ὡς  μόνος παντοδύναμος.

<span color=red>Εἰς τὴν Λ ε ι τ ο υ ρ  γ ί α ν</span>
<span color=red> </span>
<span color=red>Προκείμενον τοῦ  Ἀποστόλου Ἦχος πλ. β'</span>
Μνησθήσομαι τοῦ ὀνόματός σου ἐν  πάσῃ γενεᾷ καὶ γενεᾷ.
<span color=red>Στίχ.  Ἄκουσον, θύγατερ, καὶ ἴδε, καὶ  κλῖνον τὸ οὖς σου, καὶ ἐπιλάθου τοῦ λαοῦ σου, καὶ τοῦ οἴκου τοῦ πατρός σου, καὶ  ἐπιθυμήσει ὁ Βασιλεὺς τοῦ κάλλους σου.</span>

<span color=red>Πρᾶξις</span>
Ἐν  ταῖς ἡμέραις ἐκείναις, εἶπε Πέτρος πρὸς τὸν λαόν...

<span color=red>Εὐαγγέλιον</span>
<span color=red>Ἐκ τοῦ κατὰ Ἰωάννην</span>
Τῷ  καιρῷ ἐκείνῳ, εἱστήκει ὁ Ἰωάννης...


</document>