<?xml version="1.0" encoding="UTF-8"?>
<document book="triod" part="" name="p67" title="Τῌ ΠΑΡΑΣΚΕΥῌ ΤΗΣ ς'  ΕΒΔΟΜΑΔΟΣ">
ΣΑΒΒΑΤῼ
<span color=red>Τῌ ΠΑΡΑΣΚΕΥῌ ΤΗΣ ς'  ΕΒΔΟΜΑΔΟΣ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ Προσόμοια τῆς  Ἑορτῆς γ'</span>
<span color=red>Ἦχος δ' Ἐδωκας  σημείωσιν</span>
Ἔπαθες ὡς ἄνθρωπος, ὁ ἀπαθὴς τῇ  Θεότητι, καὶ ἀνέστης τριήμερος, σκυλεύσας τὸν θάνατον, καὶ συναναστήσας, πάντας  τοὺς φθαρέντας, καὶ ἀνελήλυθας Χριστέ, πρὸς τὸν Πατέρα, ἐπαγγειλάμενος,  ἐκπέμψειν τὸν Παράκλητον, τοὶς ἱεροῖς Ἀποστόλοις σου, Ἰησοῦ παντοδύναμε, ὁ Σωτὴρ  τῶν ψυχῶν ἡμῶν.

Ὑμεῖς τί ἑστήκατε, πρὸς οὐρανὸν  ἀτενίζοντες; οἱ ὁρώμενοι Ἄγγελοι, ὡς ἄνθρωποι ἔλεγον, τοῖς τοῦ λόγου Μύσταις·  οὗτος, ὃν ὁρᾶτε, ὑπὸ νεφέλης φωτεινῆς, ἀναληφθέντα, αὐτὸς ἐλεύσεται, ὃν τρόπον  ἐθεάσασθε, κρῖναι τὸν κόσμον, ὡς ἔφησε, πορευθέντες οὖν ἅπαντα, τὰ ῥηθέντα  τελέσατε.

Μετὰ τὴν ἐκ τάφου σου, ὑπὲρ  κατάληψιν Ἔγερσιν, παντοδύναμε Κύριε, λαβὼν οὓς ἠγάπησας, ἕως Βηθανίας, ἐξήγαγες  Λόγε, καὶ πρὸς τὸ ὄρος γεγονώς, τοῦ Ἐλαιῶνος, τούτους ηὐλόγησας, καὶ οὕτως  ἀνελήλυθας, ὑποταγέντων Ἀγγέλων σοι, Ἰησοῦ παντοδύναμε, ὁ Σωτὴρ τῶν ψυχῶν ἡμῶν.
<span color=red>Δόξα... Καὶ νῦν...  Ἦχος πλ. β'</span>
Σήμερον ἐν οὐρανοῖς αἱ ἄνω  δυνάμεις, τὴν ἡμετέραν φύσιν θεώμεναι, θαυμάζουσαι τοῦ ξένου τρόπου τὴν ἄνοδον,  διηπόρουν ἀλλήλαις λέγουσαι· Τίς οὗτος ὁ παραγενόμενος; Βλέπουσαι δὲ τὸν οἰκεῖον  Δεσπότην, τὰς οὐρανίους πύλας αἵρειν διεκελεύοντο, μεθ' ὧν ἀπαύστως ὑμνοῦμέν σε,  τὸν μετὰ σαρκὸς ἐκεῖθεν πάλιν ἐρχόμενον, ὡς κριτήν τῶν ἁπάντων καὶ Θεὸν  παντοδύναμον.

<span color=red>Εἰς τὸν Στίχον</span>
<span color=red>Στιχηρὰ Προσόμοια</span>
<span color=red>Ἦχος β' Οἶκος  τοῦ Ἐφραθᾶ</span>
Πληρώσας ἀγαθὲ Πατρὸς τὴν  εὐδοκίαν, ἑνώσας τε τὰ ἄνω, τοῖς κάτω, ἀνελήφθης, ἐν δόξῃ πρὸς τὸ πρότερον.

<span color=red>Στίχ.  Πάντα τὰ ἔθνη κροτήσατε χεῖρας,  ἀλαλάξατε τῷ Θεῷ ἐν φωνῇ ἀγαλλιάσεως</span>

Ἀνῆλθες πρὸς τὸν σόν, Γεννήτορα  οἰκτίρμον· ὅθεν οὐκ ἐχωρίσθης, καὶ ὕψωσας τὴν κάτω, κειμένην φύσιν Δέσποτα.

<span color=red>Στίχ.  Ἀνέβη ὁ Θεὸς ἐν ἀλαλαγμῷ, Κύριος  ἐν φωνῇ σάλπιγγος</span>

Νεφέλη σε φωτός, ἀνέλαβεν εἰς  ὕψος, καὶ Ἄγγελοι ἐν φόβῳ, καὶ τρόμῳ διηκόνουν τῷ θείῳ σου  κελεύσματι.
<span color=red>Δόξα... Καὶ νῦν...  Ἦχος βαρὺς</span>
Εἰς τὸ ὄρος τῶν Ἐλαιῶν, ἦλθες ὁ  ἐλεῶν τὸ γένος τῶν ἀνθρώπων, καὶ νεφέλη ὑπέλαβέ σε, ἀπὸ τῶν ὀφθαλμῶν τῶν Μαθητῶν  σου, τρεμόντων μὲν διὰ τὴν ὀπτασίαν, χαιρόντων δὲ διὰ τὴν προσδοκίαν τοῦ ἁγίου  Πνεύματος, ἐν ᾧ στηρίξας Σωτήρ, ἐλέησον ἡμᾶς.

<span color=red>Τῼ ΣΑΒΒΑΤῼ ΤΗΣ ς'  ΕΒΔΟΜΑΔΟΣ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Κάθισμα Ἦχος α'</span>
<span color=red>Τοῦ λίθου  σφραγισθέντος</span>
Ἀγγέλων θαυμαζόντων, τῆς ἀνόδου τὸ  ξένον, καὶ Μαθητῶν ἐκπληττομένων, τὸ φρικτὸν τῆς ἐπάρσεως, ἀνῆλθες μετὰ δόξης ὡς  Θεός, καὶ πύλαι σοι ἐπήρθησαν Σωτήρ· διὰ τοῦτο αἱ δυνάμεις τῶν οὐρανῶν,  ἐθαύμαζον βοῶσαι· Δόξα τῇ βασιλείᾳ σου· δόξα τῇ Ἀναλήψει σου, μόνε φιλάνθρωπε. (Δίς)

<span color=red>Μετὰ τὴν β'  Στιχολογίαν </span>
<span color=red>Κάθισμα Ἦχος α'</span>
<span color=red>Τοῦ λίθου  σφραγισθέντος</span>
Τοῦ ᾍδου σκυλευθέντος, ὑπὸ σοῦ  Ζωοδότα, καὶ κόσμου φωτισθέντος, ἐν τῇ σῇ, Ἀναστάσει, ἀνῆλθες μετὰ δόξης ὁ  Σωτήρ, ὁ πάντα περιέχων τῇ χειρί· διὰ τοῦτο σύν Ἀγγέλοις, δοξολογοῦμέν σε,  παντοκράτορ Κύριε. Δόξα τῇ, Ἀναλήψει σου Χριστέ, δόξα τῇ βασιλείᾳ σου, δόξα τῇ  εὐσπλαγχνίᾳ σου, μόνε φιλάνθρωπε. (Δίς)

<span color=red>Εἰς τὸν Στίχον, τῶν  Αἴνων</span>
<span color=red>Στιχηρὰ Προσόμοια τῆς  Ἑορτῆς</span>
<span color=red>Ἦχος β' Οἶκος  τοῦ Ἐφραθᾶ    ΤΟ  ΑΚΟΥΤΕ</span>
Οὐ λείψω ὀρφανούς, οὕσπερ ἐγὼ  συνῆξα, ὁ Κύριος τοῖς φίλοις, ἐλάλει, ἀλλὰ πέμψω, ὑμῖν Πνεῦμα τὸ ἅγιον.

<span color=red>Στίχ.  Πάντα τὰ ἔθνη κροτήσατε χεῖρας,  ἀλαλάξατε τῷ Θεῷ ἐν φωνῇ ἀγαλλιάσεως</span>

Ἄγγελοι τοῖς σοφοῖς ἐβόων  Ἀποστόλοις· Ὦ ἄνδρες Γαλιλαῖοι, ὃν τρόπον καθορᾶτε, αὐτὸς πάλιν ἐλεύσεται.

<span color=red>Στίχ.  Ἀνέβη ὁ Θεὸς ἐν ἀλαλαγμῷ, Κύριος  ἐν φωνῇ σάλπιγγος</span>

Κατῆλθον ἐν χαρᾷ, ἀπὸ τοῦ  Ἐλαιῶνος, οἱ Μαθηταί σου Λόγε, δοξάζοντες, ὑμνοῦντες, τὴν θείαν σου Ἀνάληψιν.
<span color=red>Δόξα... Καὶ νῦν...  Ἦχος δ'</span>
Ἀνελήφθης ἐν δόξῃ, ἀπὸ γῆς εἰς  οὐρανούς, ὁ πάντα πληρῶν τῇ Θεότητι, καὶ ἐν δεξιᾷ Πατρὸς ἐκάθισας, ὁ ἐν ἀρχῇ  Θεὸς Λόγος· ὅθεν αἱ οὐράνιαι δυνάμεις ὁρῶσαι, τοῖς Ἀποστόλοις ἔμφοβοι ἔλεγον·  Τίνι ἀτενίζετε βλέποντες εἰς τὸν οὐρανόν; οὗτος, ὃν ἐθεάσασθε, αὐτὸς πάλιν  ἐλεύσεται μετὰ δόξης, τοῦ κρῖναι πᾶσαν τὴν γῆν, καὶ ἀποδοῦναι ἑκάστῳ κατὰ τὰ  ἔργα αὐτοῦ. Πρὸς ὃν βοήσωμεν· Ἀκατάληπτε Κύριε, δόξα σοι.

</document>