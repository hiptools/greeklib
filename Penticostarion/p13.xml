<?xml version="1.0" encoding="UTF-8"?>
<document book="triod" part="" name="p13" title="Τῌ ΔΕΥΤΕΡᾼ ΤΗΣ  ΔΙΑΚΑΙΝΗΣΙΜΟΥ">
ΤΡΙΤῌ
<span color=red>Τῌ ΔΕΥΤΕΡᾼ ΤΗΣ  ΔΙΑΚΑΙΝΗΣΙΜΟΥ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Μετὰ τό, Χριστὸς  ἀνέστη, καὶ τὰ λοιπά, εἰς τό, Κύριε ἐκέκραξα, ἱστῶμεν Στίχους ς' καὶ ψάλλομεν  Στιχηρὰ Ἀναστάσιμα τῆς Ὀκτωήχου. </span>
<span color=red>Ἦχος γ'</span>
Τῷ σῷ Σταυρῷ, Χριστὲ Σωτήρ,  θανάτου κράτος λέλυται, καὶ διαβόλου ἡ πλάνη κατήργηται, γένος δὲ ἀνθρώπων  πίστει σῳζόμενον, ὕμνον σοι καθ' ἑκάστην προσφέρει.

Πεφώτισται τὰ σύμπαντα, τῇ  Ἀναστάσει σου Κύριε, καὶ ὁ Παράδεισος πάλιν ἠνέῳκται· πᾶσα δὲ ἡ κτίσις  ἀνευφημοῦσά σε, ὕμνον σοι καθ' ἑκάστην προσφέρει.

Δοξάζω τοῦ Πατρός, καὶ τοῦ Υἱοῦ  τὴν δύναμιν, καὶ Πνεύματος ἁγίου ὑμνῶ τὴν ἐξουσίαν, ἀδιαίρετον, ἄκτιστον  Θεότητα, Τριάδα Ὁμοούσιον, τὴν βασιλεύουσαν εἰς αἰῶνα αἰῶνος.
<span color=red>Ἔτερα Στιχηρὰ  Ἀνατολικὰ</span>
Τὸν Σταυρόν σου τὸν τίμιον,  προσκυνοῦμεν Χριστέ, καὶ τὴν Ἀνάστασίν σου ὑμνοῦμεν καὶ δοξάζομεν· τῷ γὰρ  μώλωπί σου, ἡμεῖς οἱ πάντες ἰάθημεν.

Ὑμνοῦμεν τὸν Σωτῆρα τὸν ἐκ τῆς  Παρθένου σαρκωθέντα· δι' ἡμᾶς γὰρ ἐσταυρώθη, καὶ τῇ τρίτῃ ἡμέρᾳ ἀνέστη  δωρούμενος ἡμῖν τὸ μέγα ἔλεος.

Τοῖς ἐν ᾍδῃ καταβὰς Χριστὸς  εὐηγγελίσατο, θαρσεῖτε, λέγων, νῦν νενίκηκα, ἐγὼ εἰμὶ ἡ Ἀνάστασις, ἐγὼ ὑμᾶς  ἀνάξω, λύσας θανάτου τὰς πύλας.
<span color=red>Δόξα...</span>
Οἱ ἀναξίως ἐστῶτες, ἐν τῷ ἀχράντῳ  σου οἴκῳ, ἑσπερινὸν ὕμνον ἀναμέλπομεν, ἐκ βαθέων κραυγάζοντες, Χριστὲ ὁ Θεός, ὁ  φωτίσας τὸν κόσμον τῇ τριημέρῳ Ἀναστάσει σου, ἐξελοῦ τὸν λαόν σου, ἐκ χειρὸς τῶν  ἐχθρῶν σου, φιλάνθρωπε.
<span color=red>Καὶ νῦν... Θεοτοκίον</span>
Πῶς μὴ θαυμάσωμεν τὸν θεανδρικόν  σου τόκον πανσεβάσμιε; Πεῖραν γὰρ ἀνδρὸς μὴ δεξαμένη πανάμωμε ἔτεκες ἀπάτορα  Υἱὸν ἐν σαρκί, τὸν πρὸ αἰώνων ἐκ Πατρὸς γεννηθέντα ἀμήτορα μηδαμῶς ὑπομείναντα  τροπήν, ἢ φυρμόν, ἢ διαίρεσιν· ἀλλ' ἑκατέρας οὐσίας τὴν ἰδιότητα, σῷαν  φυλάξαντα. Διό, Μητροπάρθενε Δέσποινα, αὐτὸν ἱκέτευε, σωθῆναι τὰς ψυχὰς τῶν  ὀρθοδόξως, Θεοτόκον ὁμολογούντων σε.

<span color=red>Προκείμενον Ἦχος βαρὺς</span>
Ὁ Θεὸς ἡμῶν ἐν τῷ οὐρανῷ καὶ ἐν τῇ  γῇ πάντα δσα ἠθέλησεν ἐποίησεν.
<span color=red>Στίχ.  Ἡ θάλασσα εἶδε καὶ ἔφυγεν, ὁ  Ἰορδάνης ἐστράφη εἰς τὰ ὀπίσω.</span>
<span color=red>Στίχ.  Τί σοι ἐστί θάλασσα, ὅτι ἔφυγες;  καὶ σοὶ Ἰορδάνη ὅτι ἐστρἀφης εἰς τὰ ὀπίσω;</span>

<span color=red>Ἦχος γ'</span>
Ὁ τῷ πάθει σου Χριστὲ ἀμαυρώσας  τὸν ἥλιον, καὶ τῷ φωτὶ τῆς σῆς Ἀναστάσεως, φαιδρύνας τὰ σύμπαντα, πρόσδεξαι ἡμῶν  τὸν ἑσπερινὸν ὕμνον, φιλάνθρωπε.

<span color=red>Τῌ ΤΡΙΤῌ ΤΗΣ  ΔΙΑΚΑΙΝΗΣΙΜΟΥ</span>
<span color=red>Π Ρ Ω Ϊ</span>

<span color=red>Εἰς τοὺς Αἴνους</span>
<span color=red>Ἦχος γ'</span>
Δεῦτε πάντα τὰ ἔθνη γνῶτε τοῦ  φρικτοῦ μυστηρίου τὴν δύναμιν· Χριστὸς γὰρ ὁ Σωτὴρ ἡμῶν, ὁ ἐν ἀρχῇ Λόγος,  ἐσταυρώθη δι' ἡμᾶς, καὶ ἑκὼν ἐτάφη, καὶ ἀνέστη ἐκ νεκρῶν, τοῦ σῶσαι τὰ σύμπαντα,  αὐτὸν προσκυνήσωμεν.

Διηγήσαντο πάντα τὰ θαυμάσια, οἱ  φύλακές σου Κύριε· ἀλλὰ τὸ συνέδριον τῆς ματαιότητος πληρῶσαν δώρων τὴν δεξιὰν  αὐτῶν, κρύπτειν ἐνόμιζον τὴν Ἀνάστασίν σου, ἣν ὁ κόσμος δοξάζει, ἐλέησον ἡμᾶς.

Χαρᾶς τὰ πάντα πεπλήρωται, τῆς  Ἀναστάσεως τὴν πεῖραν εἰληφότα· Μαρία γὰρ ἡ Μαγδαληνή, ἐπὶ τὸ μνῆμα ἦλθεν, εὗρεν  Ἄγγελον ἐπὶ τὸν λίθον καθήμενον, τοῖς ἱματίοις ἐξαστράπτοντα, καὶ λέγοντα· Τί  ζητεῖτε τὸν ζῶντα μετὰ τῶν νεκρῶν; οὐκ ἔστιν ὧδε, ἀλλ' ἐγήγερται, καθὼς εἶπε,  προάγων ἐν τῇ Γαλιλαίᾳ.

Ἐν τῷ φωτί σου Δέσποτα, ὀψόμεθα  φῶς φιλάνθρωπε· ἀνέστης γὰρ ἐκ τῶν νεκρῶν, σωτηρίαν τῷ γένει τῶν ἀνθρώπων  δωρούμενος, ἵνα σε πᾶσα κτίσις δοξολογῇ, τὸν μόνον ἀναμάρτητον, ἐλέησον ἡμᾶς.

<span color=red>Εἰς τὴν Λ ε ι τ ο υ ρ  γ ί α ν</span>
<span color=red> </span>
<span color=red>Προκείμενον τοῦ  Ἀποστόλου Ἦχος γ'</span>
Μεγαλύνει ἡ ψυχή μου τὸν Κύριον.
<span color=red>Στίχ.  Ὅτι ἐπέβλεψεν ἐπὶ τὴν ταπείνωσιν  τῆς δούλης αὐτοῦ.</span>

<span color=red>Ἡ Πρᾶξις</span>
Ἐν  ταῖς ἡμέραις ἐκείναις, σταθεὶς ὁ Πέτρος σὺν τοῖς Ἕνδεκα...

<span color=red>Ἀλληλούϊα Ἦχος πλ. δ'</span>
Ἀνάστηθι Κύριε εἰς τὴν ἀνάπαυσίν σου.
<span color=red>Στίχ.  Ὤμοσε Κύριος τῷ Δαυΐδ  ἀλήθειαν.</span>

<span color=red>Εὐαγγέλιον</span>
<span color=red>Κατὰ Λουκᾶν Ἑωθινὸν  ε'</span>
Τῷ καιρῷ ἐκείνῳ, ὁ Πέτρος ἀναστὰς  ἔδραμεν ἐπὶ τὸ μνημεῖον...


</document>