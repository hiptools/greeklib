<?xml version="1.0" encoding="UTF-8"?>
<document book="triod" part="" name="p22" title="Τῌ ΚΥΡΙΑΚῌ ΤΟΥ ΑΝΤΙΠΑΣΧΑ">
ΔΕΥΤΕΡΑ
<span color=red>Τῌ ΚΥΡΙΑΚῌ ΤΟΥ ΑΝΤΙΠΑΣΧΑ</span>
<span color=red>Ε Σ Π Ε Ρ  Α Σ</span>
<span color=red> </span>
<span color=red>Εἰς  τό, Κύριε ἐκέκραξα,  ἱστώμεν Στίχους  ς', καὶ ψάλλομεν  Στιχηρὰ Προσόμοια τῆς Ἑορτῆς γ'. </span>
<span color=red>Ἦχος  α'</span>
<span color=red>Πανεύφημοι  Μάρτυρες</span>
Μετὰ τὴν ἐκ τάφου  σου φρικτήν, Ζωοδότα Ἔγερσιν, ὥσπερ σφραγῖδας  οὐκ ἔλυσας, Χριστὲ τοῦ μνήματος οὕτω  κεκλεισμένων, θυρὼν  εἰσελήλυθας, πρὸς τοὺς  πανευκλεεῖς Ἀποστόλους  σου, χαροποιῶν αὐτούς, καὶ εὐθές  σου παρεχόμενος, τούτοις  Πνεῦμα, δι' ἄμετρον ἔλεος.

Θωμᾶς ὁ καὶ Δίδυμος  οὐκ ἦν, ἐνδημῶν ἡνίκα σύ, τοῖς Μαθηταῖς ὤφθης Κύριε·  ὅθεν ἠπίστησε, τῇ σῇ Ἀναστάσει, καὶ τοῖς  κατιδοῦσί σε, ἐβόα· Εἰ μὴ βάλω  τὸν δάκτυλον, εἰς τὴν  πλευρὰν αὐτοῦ, καὶ τῶν ἥλων τὰ τυλώματα, οὐ πιστεύω,  ὅτι ἐξεγήγερται.

Ὡς θέλεις  ψηλάφησον Χριστὸς τῷ Θωμᾷ ἐβόησε· βάλε τὴν  χεῖρα καὶ γνῶθί με ὀστέα ἔχοντα, καὶ γεῶδες σῶμα, καὶ μὴ γίνου ἄπιστος, ἐπίσης  δὲ τοῖς ἄλλοις  πιστώθητι, ὁ δὲ ἐβόησεν·  ὁ Θεός μου καὶ ὁ Κύριος, σὺ  ὑπάρχεις,  δόξα τῇ Ἐγέρσει  σου.

<span color=red>Καὶ  ἐκ τοῦ Μηναίου, τοῦ κατὰ  τὴν ἡμέραν Ἁγίου Προσόμοια  γ'</span>
<span color=red> </span>
<span color=red>Δόξα... Καὶ νῦν...  Ἦχος α'</span>
Τῶν  θυρῶν κεκλεισμένων, τῶν Μαθητῶν  συνηθροισμένων, εἰσῆλθες ἄφνω παντοδύναμε, Ἰησοῦ  ὁ Θεὸς ἡμῶν, καὶ στὰς ἐν μέσῳ αὐτῶν, εἰρήνην  δοὺς ἐπλήρωσας ἁγίου Πνεύματος, προσμένειν τε προσέταξας, καὶ μηδαμοῦ χωρίζεσθαι ἀπὸ  Ἱερουσαλήμ, ἕως  οὗ ἐνδύσωνται τὴν ἐξ ὕψους δύναμιν· διὸ βοῶμέν  σοι·  ὁ φωτισμὸς καὶ ἡ ἀνάστασις, καὶ ἡ εἰρήνη ἡμῶν, δόξα σοι.

<span color=red>Προκείμενον Ἦχος βαρὺς</span>
Τίς  Θεὸς μέγας, ὡς ὁ Θεὸς ἡμῶν, σὺ εἶ ὁ  Θεός, ὁ ποιῶν  θαυμάσια μόνος.
<span color=red>Στίχ. Ἐγνώρισας ἐν τοῖς λαοῖς  τὴν δύναμίν  σου.</span>
<span color=red>Στίχ. Καὶ εἶπα· Νῦν ἠρξάμην.</span>
<span color=red>Στίχ. Ἐμνήσθην  τῶν ἔργων Κυρίου.</span>

<span color=red>Εἰς  τὸν Στίχον, Στιχηρὰ τῆς Ὀκτωήχου</span>
<span color=red> </span>
<span color=red>Ἦχος  α' Ἀναστάσιμον</span>
Τὰς ἑσπερινὰς ἡμῶν  εὐχάς, πρόσδεξαι ἅγιε  Κύριε, καὶ παράσχου ἡμῖν,  ἄφεσιν ἁμαρτιῶν,  ὅτι μόνος εἶ ὁ δείξας, ἐν  κόσμῳ τὴν Ἀνάστασιν.
<span color=red>Κατανυκτικὸν</span>
Ὅτι τὸ πέλαγος πολύ, τῶν παραπτωμάτων  μου Σωτήρ, καὶ δεινῶς βεβύθισμαι  ταῖς πλημμελείαις μου· δός μοι  χεῖρα σῶσόν  με, ὡς τῷ Πέτρῳ  ὁ Θεός,  καὶ ἐλέησόν  με.
<span color=red>Μαρτυρικὸν</span>
Τῇ πρεσβείᾳ Κύριε  πάντων τῶν Ἁγίων, καὶ τῆς  Θεοτόκου, τὴν  σὴν εἰρήνην  δὸς ἡμῖν, καὶ ἐλέησον ἡμᾶς, ὡς  μόνος οἰκτίρμων.
<span color=red>Δόξα... Καὶ νῦν...  Ἦχος α'</span>
Μεθ'  ἡμέρας ὀκτώ, τῆς Ἐγέρσεώς  σου Κύριε, ὤφθης τοῖς  Μαθηταῖς σου, ἐν τόπῳ οὗ ἦσαν συνηγμένοι, καὶ φωνήσας  αὐτοῖς, εἰρήνη ὑμῖν, τῷ ἀπιστοῦντι  Μαθητῇ, τάς χεῖρας ὑπέδειξας, καὶ τὴν ἄχραντον πλευράν, ὁ δὲ πεισθεὶς ἐβόα σοι·  ὁ Κύριός  μου καὶ ὁ Θεός μου, δόξα σοι.

<span color=red>Ἀπολυτίκιον Ἦχος βαρὺς</span>
Ἐσφραγισμένου  τοῦ μνήματος, ἡ ζωὴ ἐκ τάφου ἀνέτειλας, Χριστὲ ὁ Θεός, καὶ τῶν  θυρῶν κεκλεισμένων, τοῖς Μαθηταῖς ἐπέστης ἡ πάντων ἀνάστασις, πνεῦμα εὐθές  δι' αὐτῶν ἐγκαινίζων ἡμῖν, κατὰ τὸ μέγα  σου ἔλεος.

<span color=red>Τῌ ΔΕΥΤΕΡᾼ ΤΗΣ Β' ΕΒΔΟΜΑΔΟΣ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Καθίσματα  τῆς Ὀκτωήχου</span>
<span color=red>Ἦχος  α' Ἀναστάσιμον</span>
Τὸν  τάφον σου Σωτήρ, στρατιῶται τηροῦντες, νεκροὶ τῇ ἀστραπῇ, τοῦ ὀφθέντος Ἀγγέλου, ἐγένοντο  κηρύττοντος, Γυναιξὶ τὴν Ἀνάστασιν. Σὲ δοξάζομεν, τὸν τῆς  φθορᾶς καθαιρέτην σοὶ προσπίπτομεν, τῷ ἀναστάντι ἐκ τάφου, καὶ μόνῳ Θεῷ ἡμῶν.
<span color=red>Κατανυκτικὸν</span>
Ἐν ἀνομίαις  συλληφθεὶς ἐγὼ ὁ ἄσωτος, οὐ τολμῶ ἀτενίσαι, εἰς τὸ ὕψος  τοῦ οὐρανοῦ, ἀλλὰ θαρρῶν εἰς  τὴν φιλανθρωπίαν σου, κράζω, ὁ  Θεός·  ἱλάσθητί  μοι τῷ ἁμαρτωλῷ, καὶ σῶσόν  με.
<span color=red>Μαρτυρικὸν</span>
Ἀθλήσεως  καύχημα, καὶ στεφάνων ἀξίωμα  οἱ ἔνδοξοι Ἀθλοφόροι  περιβέβληνταί σε Κύριε· καρτερίᾳ γὰρ  αἰκισμῶν τοὺς ἀνόμους ἐτροπώσαντο  καὶ δυνάμει θεϊκῇ ἐξ  οὐρανοῦ τὴν  νίκην ἐδέξαντο· αὐτῶν ταῖς ἱκεσίαις, ἐλευθέρωσον  τοῦ ἀοράτου ἐχθροῦ Σωτήρ, καὶ σῶσόν με.
<span color=red>Θεοτοκίον</span>
Θαῦμα  θαυμάτων Κεχαριτωμένη,  ἐν σοὶ θεωροῦσα ἡ κτίσις ἀγάλλεται· συνέλαβες γὰρ ἀσπόρως, καὶ ἔτεκες ἀφράστως,  ὃν ταξιαρχίαι Ἀγγέλων ὁρᾶν οὐ δεδύνηνται, αὐτόν ὡς Θεόν, ἱκέτευε,  ὑπὲρ τῶν  ψυχῶν ἡμῶν.

<span color=red>Μετὰ τὴν β'  Στιχολογίαν </span>
<span color=red>Κάθισμα  τῆς Ἑορτῆς</span>
<span color=red>Ἦχος  α' Τὸν τάφον  σου Σωτὴρ</span>
Ἁψάμενος  χειρί, τῆς πλευρᾶς  τῆς ἀστέκτου,  ὁ Δίδυμος Θωμᾶς, οὐκ ἐφλέχθη  τῇ ψαύσει, ἀλλ'  ἔμεινε τοὺς μώλωπας, ψηλαφῶν ἀκριβέστερον, καὶ φθεγγόμενος, τῷ δι' ἡμᾶς  λογχευθέντι· Σύ μου Κύριος, καὶ σὺ Θεός  μου ὑπάρχεις, κἄν πάθος ὑπήνεγκας. (Δίς)

<span color=red>Εἰς  τοὺς Α ἲ ν ο υ ς</span>
<span color=red>Ἦχος  α' Ἀναστάσιμον</span>
Ὑμνοῦμέν  σου Χριστὲ τὸ σωτήριον  πάθος, καὶ δοξάζομέν  σου τὴν Ἀνάστασιν. (Δίς)
<span color=red>Κατανυκτικὸν</span>
Ἄλλος σε κόσμος ψυχή, ἀναμένει  καὶ κριτής, τὰ σὰ μέλλων  δημοσιεύειν κρυπτὰ καὶ δεινά· μὴ οὖν ἐμμείνῃς  τοῖς ὧδε, ἀλλὰ πρόφθασον βοῶσα  τῷ Κριτῇ·  ὁ Θεὸς ἱλάσθητί μοι καὶ σῶσόν  με.
<span color=red>Μαρτυρικὸν</span>
Τοὺς Ἀθλοφόρους τοῦ Χριστοῦ δεῦτε  λαοὶ ἅπαντες τιμήσωμεν,  ὕμνοις καὶ ᾠδαῖς  πνευματικαῖς, τοὺς  φωστῆρας τοῦ κόσμου  καὶ κήρυκας τῆς  πίστεως, τὴν  πηγὴν τήν ἀέναον,  ἐξ ἧς ἀναβλύζει  τοῖς πιστοῖς τὰ ἰάματα, αὐτῶν ταὶς ἱκεσίαις, Χριστὲ ὁ Θεὸς ἡμῶν, τὴν εἰρήνην  δώρησαι τῷ κόσμῳ σου, καὶ  ταῖς ψυχαῖς ἡμῶν  τὸ μέγα ἔλεος.
<span color=red>Δόξα... Καὶ νῦν...  Ἦχος α'</span>
Θωμᾶς,  ὁ λεγόμενος Δίδυμος  οὐκ ἦν μετ' αὐτῶν,  ὅτε εἰσῆλθες  Χριστὲ κεκλεισμένων τῶν  θυρῶν·  ὅθεν καὶ ἠπίστει  τοῖς ῥηθεῖσιν  αὐτῷ, ἐξ ἀπιστίας  εἰς πίστιν βεβαιῶν. Οὐκ ἀπηξίωσας  δὲ ἀγαθέ, ὑποδεῖξαι  αὐτῷ τὴν ἄχραντον πλευράν σου, καὶ τῶν  χειρῶν καὶ τῶν  ποδῶν τοὺς μώλωπας·  ὁ δὲ ψηλαφήσας  καὶ ἰδών, ὡμολόγησέ σε εἶναι Θεὸν  οὐ γυμνόν, καὶ ἄνθρωπον οὐ ψιλόν, καὶ  ἐβόα·  ὁ Κύριός  μου καὶ ὁ Θεός μου, δόξα σοι.

<span color=red>Εἰς  τὸν Στίχον, Στιχηρὰ Προσόμοια</span>
<span color=red>Ἦχος  β' Οἶκος τοῦ Ἐφραθᾶ</span>
Χείλεσι  καθαροῖς, ὑμνεῖτε  σὺν Ἀγγέλοις, βροτοὶ τὸν ἀναστάντα τριήμερον ἐκ τάφου, καὶ κόσμον  συνεγείραντα.

<span color=red>Στίχ. Ἐπαίνει Ἱερουσαλὴμ τὸν  Κύριον, αἴνει  τὸν Θεόν σου Σιών.</span>

Ὤφθης τοῖς ἱεροῖς σοῦ Σῶτερ Ἀποστόλοις, τῶν θυρῶν  κεκλεισμένων δι' αὐτῶν ἐγκαινίζων ἡμῖν  τὸ θεῖον Πνεῦμά σου.

<span color=red>Στίχ. Ὅτι ἐνίσχυσε τοὺς  μοχλοὺς τῶν πυλῶν  σου, εὐλόγησε  τοὺς Υἱούς  σου ἐν σοί.</span>

Νῦν  σε Παμβασιλεῦ, ἰδόντες  οὐ βλεφάροις ἀλλὰ καρδίας πόθῳ, Θεὸν πεπιστευκότες ἐν ὕμνοις μεγαλύνομεν.
<span color=red>Δόξα... Καὶ νῦν...  Ἦχος α'</span>
Τῶν  Μαθητῶν δισταζόντων, τῇ ὀγδόῃ ἡμέρᾳ  ἐπέστη ὁ  Σωτήρ, οὗ ἦσαν  συνηγμένοι, καὶ τὴν εἰρήνην  δούς, τῷ Θωμᾷ  ἐβόησε· Δεῦρο Ἀπόστολε  ψηλάφησον παλάμας αἷς  τούς ἥλους ἔπηξαν.  Ὦ καλὴ ἀπιστία  τοῦ Θωμᾶ! τῶν  πιστῶν τὰς καρδίας, εἰς ἐπίγνωσιν ἦξε, καὶ μετὰ φόβου ἐβόησεν·  ὁ Κύριός  μου καὶ ὁ Θεός μου, δόξα σοι

<span color=red>Ἀπολυτίκιον Ἦχος βαρὺς</span>
Ἐσφραγισμένου  τοῦ μνήματος, ἡ ζωὴ ἐκ τάφου ἀνέτειλας, Χριστὲ ὁ Θεός, καὶ τῶν  θυρῶν κεκλεισμένων, τοῖς Μαθηταῖς ἐπέστης ἡ πάντων ἀνάστασις, πνεῦμα εὐθές  δι' αὐτῶν ἐγκαινίζων ἡμῖν, κατὰ τὸ μέγα  σου ἔλεος.
<span color=red>Ἐκτενής καὶ ἀπόλυσις</span>

</document>