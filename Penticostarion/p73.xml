<?xml version="1.0" encoding="UTF-8"?>
<document book="triod" part="" name="p73" title="Τῌ ΔΕΥΤΕΡᾼ ΤΗΣ Ζ'  ΕΒΔΟΜΑΔΟΣ">
ΤΡΙΤῌ
<span color=red>Τῌ ΔΕΥΤΕΡᾼ ΤΗΣ Ζ'  ΕΒΔΟΜΑΔΟΣ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ Προσόμοια τῆς  Ἑορτῆς γ'</span>
<span color=red>Ἦχος δ' Ἔδωκας  σημείωσιν</span>
Ἔπαθες ὡς ἄνθρωπος, ὁ ἀπαθὴς τῇ  Θεότητι, καὶ ἀνέστης τριήμερος, σκυλεύσας τὸν θάνατον, καὶ συναναστήσας, πάντας  τοὺς φθαρέντας, καὶ ἀνελήλυθας Χριστέ, πρὸς τὸν Πατέρα, ἐπαγγειλάμενος,  ἐκπέμψειν τὸν Παράκλητον, τοῖς ἱεροῖς Ἀποστόλοις σου, Ἰησοῦ παντοδύναμε, ὁ Σωτὴρ  τῶν ψυχῶν ἡμῶν.

Ὑμεῖς τί ἑστήκατε, πρὸς οὐρανὸν  ἀτενίζοντες; οἱ ὁρώμενοι Ἄγγελοι, ὡς ἄνθρωποι ἔλεγον· τοῖς τοῦ Λόγου Μύσταις,  οὗτος, ὃν ὁρᾶτε, ὑπὸ νεφέλης φωτεινῆς, ἀναληφθέντα, αὐτὸς ἐλεύσεται, ὃν τρόπον  ἐθεάσασθε, κρῖναι τὸν κόσμον, ὡς ἔφησε, πορευθέντες οὖν ἅπαντα, τὰ ῥηθέντα  πληρώσατε.

Μετὰ τὴν ἐκ τάφου σου, ὑπὲρ  κατάληψιν Ἔγερσιν, παντοδύναμε Κύριε λαβὼν οὓς ἠγάπησας, ἕως Βηθανίας, ἐξήγαγες  Λόγε, καὶ πρὸς τὸ ὄρος γεγονώς, τοῦ Ἐλαιῶνος, τούτους ηὐλόγησας, καὶ οὕτως  ἀνελήλυθας, ὑποταγέντων Ἀγγέλων σοι, Ἰησοῦ παντοδύναμε, ὁ Σωτὴρ τῶν ψυχῶν ἡμῶν.
<span color=red>Δόξα... Καὶ νῦν...  Ἦχος δ'</span>
Ὅτε παραγέγονας ἐπὶ τὸ ὄρος,  Χριστὲ τῶν Ἐλαιῶν, Πατρὸς ἐπιτελέσαι τὴν εὐδοκίαν, ἐξέστησαν οἱ οὐράνιοι  Ἄγγελοι, καὶ ἔφριξαν οἱ καταχθόνιοι· παρίσταντο δὲ οἱ Μαθηταὶ μετὰ χαρᾶς  ἔντρομοι, ὡς ἐλάλεις αὐτοῖς, ὡς θρόνος δὲ ἡτοίμαστο ἐξ ἐναντίας νεφέλη  προσμένουσα, πύλας δὲ ὁ οὐρανὸς διαπετάσας, τῷ κάλλει ἐφαίνετο, καὶ ἡ γῆ τοὺς  κρυπτῆρας ἀνακαλύπτει, Ἀδὰμ τὴν κατάβασιν ὡς γνωσθῆναι, καὶ τὴν αὖθις ἀνάβασιν.  Ἀλλ' ἴχνη μὲν ὑψοῦτο, ὡς ὑπὸ χειρός, στόμα δὲ μεγάλα ηὐλόγει, ὡς ἠκούετο, νεφέλη  ὑπελάμβανε, καὶ οὐρανὸς ἔνδον σε ὑπεδέξατο. Ἔργον τοῦτο Κύριε εἰργάσω, μέγα καὶ  παράδοξον, εἰς σωτηρίαν τῶν ψυχῶν ἡμῶν.

<span color=red>Εἰς τὸν Στίχον,  Στιχηρὰ Προσόμοια</span>
<span color=red>Ἦχος β' Οἶκος τοῦ  Εὐφραθᾶ</span>
Πληρώσας ἀγαθέ, Πατρὸς τὴν  εὐδοκίαν, ἑνώσας τε τὰ ἄνω, τοῖς κάτω, ἀνελήφθης, ἐν δόξῃ πρὸς τὸ πρότερον.

<span color=red>Στίχ.  Πάντα τὰ ἔθνη κροτήσατε χεῖρας,  ἀλαλάξατε τῷ Θεῷ ἐν φωνῇ ἀγαλλιάσεως</span>

Ἀνῆλθες πρὸς τὸν σόν, Γεννήτορα  οἰκτίρμον· ὅθεν οὐκ ἐχωρίσθης, καὶ ὕψωσας τὴν κάτω, κειμένην φύσιν Δέσποτα.

<span color=red>Στίχ.  Ἀνέβη ὁ Θεὸς ἐν ἀλαλαγμῷ, Κύριος  ἐν φωνῇ σάλπιγγος</span>

Νεφέλη σε φωτός, ἀνέλαβεν εἰς  ὕψος, καὶ Ἄγγελοι ἐν φόβῳ, καὶ τρόμῳ διηκόνουν, τῷ θείῳ σου κελεύσματι.
<span color=red>Δόξα... Καὶ νῦν...  Ἦχος δ'</span>
Τὴν καταβᾶσαν φύσιν τοῦ Ἀδάμ, εἰς  τὰ κατώτερα μέρη τῆς γῆς, ὁ Θεὸς καινοποιήσας σεαυτῷ, ὑπεράνω πάσης ἀρχῆς καὶ  ἐξουσίας ἀνήγαγες σήμερον· ὡς ἀγαπήσας γάρ, συνεκάθισας· ὡς συμπαθήσας δέ,  ἥνωσας σεαυτῷ· ὡς ἑνώσας συνέπαθες· ὡς ἀπαθὴς παθῶν δέ, συνεδόξασας. Ἀλλ' οἱ  Ἀσώματοι, Τίς ἐστιν οὗτος, ἔλεγον, ὁ ὡραῖος ἀνήρ; ἀλλ' οὐκ ἄνθρωπος μόνον, Θεὸς  δὲ καὶ ἄνθρωπος, τὸ συναμφότερον τὸ φαινόμενον. Ὅθεν ἔξαλλοι Ἄγγελοι, ἐν στολαῖς  περιϊπτάμενοι, τοὺς Μαθητάς, Ἄνδρες, ἐβόων· Γαλιλαῖοι, ὃς ἀφ' ὑμῶν πεπόρευται,  οὗτος Ἰησοῦς ἄνθρωπος Θεός, Θεάνθρωπος πάλιν ἐλεύσεται, κριτὴς ζώντων καὶ  νεκρῶν, πιστοῖς δὲ δωρούμενος, ἁμαρτιῶν συγχώρησιν, καὶ τὸ μέγα ἔλεος.

<span color=red>Τῌ ΤΡΙΤῌ ΤΗΣ Ζ'  ΕΒΔΟΜΑΔΟΣ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Κάθισμα τῆς Ἑορτῆς</span>
<span color=red>Ἦχος β' Τὰ ἄνω  ζητῶν</span>
Ὑψόθεν εἰς γῆν, Χριστὲ  καταβέβηκας, καὶ αὖθις ἐκ γῆς, εἰς ὕψος ἀνέδραμες, πρὸς τὸν σὸν Γεννήτορα,  Μαθητῶν ὁρώντων σου τὴν ἄνοδον, σὺν αὐτοῖς οὖν ἑορτάζοντες, ὑμνοῦμέν σου Σῶτερ  τὴν Ἀνάληψιν. (Δίς)

<span color=red>Μετὰ τὴν β'  Στιχολογίαν </span>
<span color=red>Κάθισμα Ἦχος γ'</span>
<span color=red>Τὴν ὡραιότητα</span>
Ὁ προαιώνιος Λόγος καὶ ἄναρχος,  ἥνπερ ἀνείληφε, φύσιν ἀνθρώπειον, θεοποιήσας μυστικῶς, σήμερον ἀνελήφθη, Ἄγγελοι  προτρέχοντες, Ἀποστόλοις ἐδείκνυον, τοῦτον πορευόμενον, εἰς οὐρανοὺς μετὰ δόξης  πολλῆς, αὐτῷ δὲ προσκυνήσαντες, ἔλεγον· Δόξα Θεῷ τῷ ἀναληφθέντι. (Δίς)

<span color=red>Εἰς τὸν Στίχον τῶν  Αἴνων</span>
<span color=red>Στιχηρὰ Προσόμοια</span>
<span color=red>Ἦχος β' Οἶκος  τοῦ Εὐφραθᾶ    ΤΟ  ΑΚΟΥΤΕ</span>
Οὐ λείψω ὀρφανούς, οὕσπερ ἐγὼ  συνῆξα, ὁ Κύριος τοῖς φίλοις, ἐλάλει· ἀλλὰ πέμψω, ὑμῖν Πνεῦμα τὸ ἅγιον.

<span color=red>Στίχ.  Πάντα τὰ ἔθνη κροτήσατε χεῖρας,  ἀλαλάξατε τῷ Θεῷ ἐν φωνῇ ἀγαλλιάσεως</span>

Ἄγγελοι τοῖς σοφοῖς, ἐβόων  Ἀποστόλοις· Ὦ ἄνδρες Γαλιλαῖοι, ὃν τρόπον καθορᾶτε, αὐτὸς πάλιν ἐλεύσεται.

<span color=red>Στίχ.  Ἀνέβη ὁ Θεὸς ἐν ἀλαλαγμῷ, Κύριος  ἐν φωνῇ σάλπιγγος.</span>

Κατῆλθον ἐν χαρᾷ, ἀπὸ τοῦ  Ἐλαιῶνος, οἱ Μαθηταί σου Λόγε, δοξάζοντες, ὑμνοῦντες, τὴν θείαν σου Ἀνάληψιν.
<span color=red>Δόξα... Καὶ νῦν...  Ἦχος δ'</span>
Ὅτε ἀνελήφθης ἐν δόξῃ, Χριστὲ ὁ  Θεὸς τῶν Μαθητῶν ὁρώντων, αἱ νεφέλαι ὑπελάμβανόν σε μετὰ σαρκός, πύλαι ἐπήρθησαν  αἱ οὐράνιαι, ὁ χορὸς τῶν Ἀγγέλων ἔχαιρεν ἐν ἀγαλλιάσει, αἱ ἀνώτεραι δυνάμεις  ἔκραζον, λέγουσαι· Ἄρατε πύλας οἱ ἄρχοντες ὑμῶν, καὶ εἰσελεύσεται ὁ Βασιλεὺς τῆς  δόξης, οἱ δὲ Μαθηταὶ ἐκπληττόμενοι ἔλεγον· Μὴ χωρισθῇς ἡμῶν, ὁ Ποιμὴν ὁ καλός,  ἀλλὰ πέμψον ἡμῖν τὸν Πνεῦμά σου τὸ πανάγιον, τὸ ὁδηγοῦν καὶ στηρίζον τὰς ψυχὰς  ἡμῶν.
</document>