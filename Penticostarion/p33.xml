<?xml version="1.0" encoding="UTF-8"?>
<document book="triod" part="" name="p33" title="Τῌ ΔΕΥΤΕΡᾼ ΤΗΣ Γ'  ΕΒΔΟΜΑΔΟΣ">
ΤΡΙΤῌ
<span color=red>Τῌ ΔΕΥΤΕΡᾼ ΤΗΣ Γ'  ΕΒΔΟΜΑΔΟΣ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Προσόμοια τῆς Ἑορτῆς  Ἦχος β'</span>
<span color=red>Ὅτε ἐκ τοῦ ξύλου σε  νεκρὸν</span>
Ὅτε, Μυροφόροι σε Χριστέ, λίαν τὸ  πρωῒ ἐπεζήτουν, τὴν τῶν ἁπάντων ζωήν, μύρα καὶ ἀρώματα, ἔχουσαι ἤρχοντο, καὶ τῷ  πόθῳ δακρύουσαι, ἤκουον ἐκ τάφου, νεανίου λέγοντος· Παύσασθε κλαίουσαι, ὅμως,  τῇ ὑμῶν σωτηρίᾳ, χαίρουσαι βοήσατε πᾶσιν· Ὅτι ἐξεγήγερται ὁ Κύριος.

Ἴσμεν, ὦ εὐσχήμων Ἰωσήφ, σὲ  Χερουβικὸν καθὼς ἅρμα, τὸν Βασιλέα Χριστόν, ὤμοις σου βαστάζοντα, Σταυροῦ  κατάγοντα. Μακαρίζομεν χεῖράς σου, καὶ ὄμματα θεῖα, σέβομεν παλάμας σου, δι' ὧν  τὸν Ἥλιον, Λόγον καί Θεὸν ἐπὶ τάφου, φέρων κατατέθεικας· ὅθεν, καὶ τὴν θείαν  μνήμην σου γεραίρομεν.

Ὤφθη ἡ πανήγυρις ἡμῖν, τῶν  θεοπρεπῶν Μυροφόρων, καὶ Ἰωσὴφ τοῦ σεπτοῦ, ἄλλος ὡς Παράδεισος, πηγὴν παρέχων  ζωῆς, τὰ τῆς χάριτος νάματα ὀμβρίζει τῷ κόσμῳ, βρύει τῆς Ἐγέρσεως Χριστοῦ τὰ  ῥεῖθρα θερμῶς, στίφη τῶν πιστῶν ἑορτάζει, καὶ κραυγάζει· Δόξα τῷ δόντι, τὴν  αὐτοῦ Ἀνάστασιν τοῖς πέρασι.
<span color=red>Δόξα... Καὶ νῦν ...  Ἦχος β'</span>
Αἱ Μυροφόροι ὄρθριαι γενόμεναι,  καὶ τὸ μνῆμά σου μετὰ σπουδῆς καταλαβοῦσαι, ἐπεζήτουν σε Χριστέ, πρὸς τὸ μυρίσαι  τὸ ἄχραντον σῶμά σου, καὶ τοῦ Ἀγγέλου τοῖς ῥήμασιν ἐνηχηθεῖσαι, χαροποιὰ σύμβολα  τοῖς Ἀποστόλοις ἐκήρυττον. Ὅτι ἀνέστη ὁ ἀρχηγὸς τῆς σωτηρίας ἡμῶν, σκυλεύσας τὸν  θάνατον, τῷ δὲ κόσμῳ δωρούμενος, ζωὴν αἰώνιον καὶ τὸ μέγα ἔλεος.

<span color=red>Στιχηρὰ τῆς Ὀκτωήχου</span>
<span color=red>Ἦχος β' Ἀναστάσιμον</span>
Χριστὸς ὁ Σωτὴρ ἡμῶν, τὸ καθ' ἡμῶν  χειρόγραφον προσηλώσας, τῷ Σταυρῷ ἐξήλειψε, καὶ τοῦ θανάτου τὸ κράτος κατήργησε.  Προσκυνοῦμεν αὐτοῦ τὴν τριήμερον Ἔγερσιν.
<span color=red>Κατανυκτικὸν</span>
Κράζω σοι Χριστὲ Σωτήρ, τοῦ  Τελώνου τὴν φωνήν, ἱλάσθητί μοι, ὥσπερ ἐκείνῳ, καὶ ἐλέησόν με ὁ Θεός.
<span color=red>Μαρτυρικὸν</span>
Τῶν ἁγίων Μαρτύρων πρεσβευόντων  ὑπὲρ ἡμῶν καὶ τὸν Χριστὸν ὑμνούντων, πᾶσα πλάνη πέπαυται, καὶ τῶν ἀνθρώπων τὸ  γένος πίστει διασῴζεται.
<span color=red>Δόξα... Καὶ νῦν ...  Ἦχος β'</span>
Τί τὰ μύρα τοῖς δάκρυσι Μαθήτριαι  κιρνᾶτε; ὁ λίθος κεκύλισται, ὁ τάφος κεκένωται, ἴδετε τὴν φθοράν, τῇ ζωῇ  πατηθεῖσαν, τὰς σφραγῖδας μαρτυρούσας τηλαυγῶς, ὑπνοῦντας δεινῶς τοὺς φύλακας  τῶν ἀπειθῶν, Τὸ θνητὸν σέσωσται σαρκὶ Θεοῦ, ὁ ᾍδης θρηνεῖ. Δραμοῦσαι χαρᾷ,  εἴπατε τοῖς Ἀποστόλοις· ὁ νεκρώσας Χριστὸς τόν θάνατον, πρωτότοκος ἐκ νεκρῶν,  ἡμᾶς προάγει εἰς τὴν Γαλιλαιαν.

<span color=red>Ἀπολυτίκιον</span>
Ὁ εὐσχήμων Ἰωσήφ, ἀπὸ τοῦ ξύλου  καθελὼν τὸ ἄχραντόν σου Σῶμα, σινδόνι καθαρᾷ, εἱλήσας καὶ ἀρώμασιν, ἐν μνήματι  καινῷ κηδεύσας ἀπέθετο.
<span color=red>Δόξα...</span>
Ὅτε κατῆλθες πρὸς τὸν θάνατον, ἡ ζωὴ ἡ ἀθάνατος, τότε τὸν ᾍδην ἐνέκρωσας, τῇ ἀστραπῇ τῆς Θεότητος· ὅτε δὲ καὶ  τοὺς τεθνεῶτας ἐκ τῶν καταχθονίων ἀνέστησας, πᾶσαι αἱ Δυνάμεις τῶν ἐπουρανίων  ἐκραύγαζον· Ζωοδότα Χριστὲ ὁ Θεὸς ἡμῶν, δόξα σοι.
<span color=red>Καὶ νῦν ...</span>
Ταῖς Μυροφόροις Γυναιξί, παρὰ τὸ  μνῆμα ἐπιστάς, ὁ Ἄγγελος ἐβόα· Τὰ μύρα τοῖς θνητοῖς ὑπάρχει ἁρμόδια, Χριστὸς δὲ  διαφθορᾶς ἐδείχθη ἀλλότριος.

<span color=red>Τῌ ΤΡΙΤῌ ΤΗΣ Γ'  ΕΒΔΟΜΑΔΟΣ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Καθίσματα τῆς Ὀκτωήχου</span>
<span color=red>Ἦχος β' Ἀναστάσιμον</span>
Τὸν κόλπον τὸν ἄχραντον ἐν  ὑψίστοις μὴ κενώσας, ταφὴν καὶ ἀνάστασιν ὑπὲρ πάντων κατεδέξω, Κύριε, δόξα σοι.
<span color=red>Κατανυκτικὸν</span>
Ἐγὼ ὑπάρχω τὸ δένδρον τὸ ἄκαρπον,  Κύριε, κατανύξεως καρπὸν μὴ φέρων τὸ σύνολον, καὶ τὴν ἐκκοπὴν πτοοῦμαι, καὶ τὸ  πῦρ ἐκεῖνο δειλιῶ τὸ ἀκοίμητον· διό σε ἱκετεύω· Πρὸ ἐκείνης τῆς ἀνάγκης,  ἐπίστρεψον καὶ σῶσόν με.
<span color=red>Μαρτυρικὸν</span>
Ὁ φαιδρύνας τοὺς Ἁγίους σου ὑπὲρ  χρυσόν, καὶ δοξάσας τοὺς Ὁσίους σου ὡς ἀγαθός, ὑπ' αὐτῶν δυσωπούμενος, Χριστὲ ὁ  Θεός, τὴν ζωὴν ἡμῶν εἰρήνευσον ὡς φιλάνθρωπος, καὶ τὴν εὐχὴν κατεύθυνον ὡς  θυμίαμα, ὁ μόνος ἐν Ἁγίοις ἀναπαυόμενος.
<span color=red>Θεοτοκίον</span>
Τοὺς νόμους λαθοῦσα τῆς φύσεως, τῷ  θείῳ τόκῳ τὴν παρθενίαν συνήρμοσας· μόνη γὰρ ἔτεκες τὸν πρὸ σοῦ γεννηθέντα  ἀχρόνως· διό σε Θεοτόκε μεγαλύνομεν.

<span color=red>Μετὰ τὴν β'  Στιχολογίαν  </span>
<span color=red>Κάθισμα τῆς Ἑορτῆς</span>
<span color=red>Ἦχος β'</span>
Αἱ Μυροφόροι ὄρθριαι γενόμεναι,  καὶ τὸ μνῆμα κενὸν θεασάμεναι, τοῖς Ἀποστόλοις ἔλεγον· Τὴν φθορὰν καθεῖλεν ὁ  κραταιός, καὶ τοὺς ἐν ᾍδῃ ἥρπασε τῶν δεσμῶν. Κηρύξατε παρρησία, ὅτι ἀνέστη  Χριστὸς ὁ Κύριος, δωρούμενος τῷ κόσμῳ τὸ μέγα ἔλεος.  (Δίς)

<span color=red>Εἰς τοὺς Α ἲ ν ο υ ς</span>
<span color=red>Στιχηρὰ τῆς Ὀκτωήχου</span>
<span color=red>Ἦχος β' Ἀναστάσιμον</span>
Εἰπάτωσαν Ἰουδαῖοι· Πῶς οἱ  στρατιῶται ἀπώλεσαν τηροῦντες τὸν βασιλέα; διὰ τί γὰρ ὁ λίθος οὐκ ἐφύλαξε τὴν  πέτραν τῆς ζωῆς; Ἢ τὸν ταφέντα δότωσαν, ἢ ἀναστάντα προσκυνείτωσαν, λέγοντες σὺν  ἡμῖν· Δόξα τῷ πλήθει τῶν οἰκτιρμῶν σου, Σωτὴρ ἡμῶν, δόξα σοι. (Δίς)
<span color=red>Κατανυκτικὸν</span>
Τὰς ἀνομίας μου πάριδε Κύριε, ὁ ἐκ  Παρθένου τεχθείς, καὶ τὴν καρδίαν μου καθάρισον, ναὸν αὐτὴν ποιῶν τοῦ ἁγίου σου  Πνεύματος, μή με ἐξουδενώσῃς ἀπὸ τοῦ σοῦ προσώπου, ὁ ἀμέτρητον ἔχων τὸ ἔλεος.
<span color=red>Μαρτυρικὸν</span>
Τὸν Σταυρὸν τοῦ Χριστοῦ λαβόντες  οἱ ἅγιοι Μάρτυρες ὅπλον ἀκαταγώνιστον, πᾶσαν τοῦ Διαβόλου τὴν ἰσχὺν κατήργησαν,  καὶ λαβόντες στέφος οὐράνιον, τεῖχος ἡμῖν γεγόνασιν, ὑπὲρ ἡμῶν ἀεὶ πρεσβεύοντες.
<span color=red>Δόξα... Καὶ νῦν ...  Ἦχος β'</span>
Αἱ Μυροφόροι γυναῖκες, ὄρθρου  βαθέος, ἀρώματα λαβοῦσαι, τοῦ Κυρίου τὸν τάφον κατέλαβον, ἅπερ δὲ οὐκ ἤλπιζον  εὑροῦσαι, διελογίζοντο εὐλαβούμεναι, τοῦ λίθου τὴν μετάθεσιν, καὶ πρὸς ἀλλήλας  διελέγοντο· Ποῦ εἰσιν αἱ σφραγῖδες τοῦ μνήματος; ποῦ ἐστιν ἡ τοῦ Πιλάτου  κουστωδία, καὶ ἀκριβὴς ἀσφάλεια; Γέγονε δὲ μηνυτής τῶν ἀγνοουσῶν Γυναικῶν,  ἐξαστράπτων Ἄγγελος, καὶ φάσκων πρὸς αὐτάς· Τί μετὰ θρήνων ζητεῖτε τὸν ζῶντα,  καὶ ζωοποιήσαντα τὸ γένος τῶν βροτῶν; Ἐξηγέρθη Χριστός ὁ Θεὸς ἡμῶν, ἐκ νεκρῶν ὡς  παντοδύναμος, παρέχων πᾶσιν ἡμῖν, ἀφθαρσίαν καὶ ζωήν, φωτισμὸν καὶ τὸ μέγα  ἔλεος.

<span color=red>Στιχηρὰ τῆς Ἑορτῆς</span>
<span color=red>Ἦχος β' Ὅτε ἐκ τοῦ  ξύλου σε νεκρὸν</span>
Σέλας τὸ τρισήλιον ἐν γῇ σήμερον  φαιδρῶς ἐξαστράπτει καὶ ζόφον αἴρει παθῶν, φαίνει ἡ Ἀνάστασις, Χριστοῦ,  φρουροῦσα πιστούς, Ἀποστόλων χορεύουσι, τὰ τάγματα πόθῳ , Ἰωσὴφ εὐφραίνεται, καὶ  Μυροφόρων σεπτῶν, μνήμη ἡ φαιδρὰ καταστέφει, τοὺς αὐτὰς πιστῶς εὐφημοῦντας, καὶ  τὴν θείαν Ἔγερσιν δοξάζοντας.

<span color=red>Στίχ.  Εὐδόκησας Κύριε, τὴν γῆν  σου,ἀπέστρεψας τὴν αἰχμαλωσίαν Ἰακώβ.</span>

Ἄρας ἐπὶ ὤμων Ἰωσήφ, τὸν ἐν δεξιᾷ  τῇ πατρῴᾳ Υἱὸν καθήμενον, μύρον τὸ ἀκένωτον, μύροις ἐκήδευσας, τὴν τοῦ κόσμου  ἀνάστασιν, προτέθεικας τάφῳ, τὸν ἀναβαλλόμενον φῶς ὡς ἱμάτιον, λίθῳ συγκαλύπτεις  ἀφράστως. Ὅθεν τούτου μέλπωμεν ὕμνοις, τὰ φωσφόρα Πάθη καὶ τὴν Ἔγερσιν.

<span color=red>Στίχ.  Ἔλεος καὶ ἀλήθεια συνήντησαν,  δικαιοσύνην καὶ εἰρήνην κατεφίλησαν.</span>

Φρίττει τῶν Ἀγγέλων ἡ πληθύς, σὲ ὦ  Ἰωσὴφ καθορῶσα, Χριστὸν κηδεύοντα· κόσμος μακαρίζει σε, πιστοὶ θαυμάζομεν, τὴν  σεπτήν τε Ἀνάστασιν, τιμῶντες ἐνθέως, σὺν ταῖς Μυροφόροις σε, θερμῶς γεραίρομεν·  ὅθεν καὶ βοῶμεν ἀπαύστως· Πρέσβευε σὺν ταύταις σωθῆναι, καὶ ἡμᾶς κινδύνων τε καὶ  θλίψεων.
<span color=red>Δόξα... Καὶ νῦν ...  Ἦχος α'</span>
Μετὰ φόβου ἦλθον αἱ Γυναῖκες, ἐπὶ  τὸ μνῆμα ἀρώμασι τὸ σῶμά σου μυρίσαι σπουδάζουσαι, καὶ τοῦτο μὴ εὑροῦσαι  διηπόρουν πρὸς ἀλλήλας, ἀγνοοῦσαι τὴν Ἀνάστασιν, ἀλλ' ἐπέστη αὐταῖς Ἄγγελος καὶ  εἶπεν· Ἀνέστη Χριστός, δωρούμενος ἡμῖν τὸ μέγα ἔλεος.

<span color=red>    Ἡ  λοιπὴ ἀκολουθία τοῦ Ὄρθρου καὶ ἀπόλυσις.</span>
</document>