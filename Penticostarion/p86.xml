<?xml version="1.0" encoding="UTF-8"?>
<document book="triod" part="" name="p86" title="Τῌ ΠΕΜΠΤῌ ΜΕΤΑ ΤΗΝ  ΠΕΝΤΗΚΟΣΤΗΝ">
Τῌ ΠΑΡΑΣΚΕΥῌ ΜΕΤΑ ΤΗΝ ΠΕΝΤΗΚΟΣΤΗΝ
<span color=red>Τῌ ΠΕΜΠΤῌ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ τῆς Ἑορτῆς γ'</span>
<span color=red>Ἦχος δ' Ἐδωκας  σημείωσιν</span>
Τὸ Πνεῦμα τὸ ἅγιον, τὸ διαιροῦν τὰ  χαρίσματα, ἐπὶ γῆς ἐπεδήμησεν, οὐχ ὥς περ τὸ πρότερον, τῇ σκιᾷ τοῦ νόμου, λάμψαν  ἐν Προφήταις, οὐσιωδῶς δὲ νῦν ἡμῖν, τῇ μεσιτείᾳ Χριστοῦ δεδώρηται, καρδίας  ἐκκαθάρωμεν, ταῖς ἀρεταῖς καὶ δεξώμεθα, τὴν αὐτοῦ ἐπιφοίτησιν, μυστικῶς  φωτιζομενοι.

Τὸ Πνεῦμα τὸ ἅγιον, μὴ ἀντανέλῃς  φιλάνθρωπε, ἀφ' ἡμῶν, ἀλλὰ δώρησαι, ἀξίως τὴν χάριν σου, πολιτευομένους, ψυχῇ  καὶ καρδίᾳ διαιωνίζουσαν αὐτοῦ, τὴν μετουσίαν κληρονομῆσαι ἡμᾶς, ναοὺς καὶ  οἰκητήρια, τοῦ Παρακλήτου ὑπάρχοντας, Ἰησοῦ ὁ Θεὸς ἡμῶν, ὁ Σωτὴρ τῶν ψυχῶν ἡμῶν.

Τὸ πνεῦμα τὸ ἅγιον τὸ ἁγιάζον τὰ  σύμπαντα, εὐσεβῶς ἀνυμνήσωμεν, καὶ πίστει βοησωμεν, ὁ ἐλθὼν ἐν κόσμῳ, Πατρὸς  εὐδοκίᾳ, μὴ ἀποχώρει ἀφ' ἡμῶν, τῶν λατρευόντων σου τῇ Θεότητι, ναοὺς ἡμᾶς  ἀνάδειξον, τῆς σῆς ἀφράστου χρηστότητος, καὶ ἁγίασον ἅπαντας, τοὺς πιστῶς  ἀνυμνοῦντάς σε.
<span color=red>Δόξα... Καὶ νῦν...  Ἦχος βαρὺς</span>
Παράκλητον ἔχοντες πρὸς τὸν  Πατέρα, Χριστὸν τὸν Θεόν, Παράκλητον ἄλλον ἐπιδημήσαντα τῇ γῇ σήμερον, τὸ Πνεῦμα  τῆς ἀληθείας, ἐν πίστει προσκυνήσωμεν.

<span color=red>Εἰς τὸν Στίχον Στιχηρὰ  Προσόμοια</span>
<span color=red>Ἦχος α' Πανεύφημοι  Μάρτυρες</span>
Τὸ Πνεῦμα τὸ ἅγιον Πατρός, τὸ  ἐκπορευόμενον, καὶ ἐν Υἱῷ προσκυνούμενον, δι' οὗ καὶ φέρεται, καὶ κρατεῖται  πάντα, καὶ ζωῇ συνέχεται, καὶ ζῇ καὶ διαμένει καὶ σῴζεται, θεολογήσωμεν.  Ἀκατάληπτε Παράκλητε, τὴν εἰρήνην τῷ κόσμῳ σου δώρησαι.

<span color=red>Στίχ.  Καρδίαν καθαρὰν κτίσον ἐν ἐμοὶ ὁ  Θεός,καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Τὸ Πνεῦμα τὸ ἅγιον πηγή, πάσης  ἀγαθότητος, οὐσιωδῶς ἐπεδήμησε, τῆς γῆς τὰ πέρατα, οὐρανίου σθένους, διὰ τῶν  Ἀποστόλων, πληρῶσαι καὶ τῆς θείας χρηστότητος, αὐτῷ βοήσωμεν· Ἀνερμήνευτε  Παράκλητε, τὴν εἰρήνην τῷ κόσμῳ σου δώρησαι.

<span color=red>Στίχ.  Μὴ ἀπορρίψῃς με ἀπό τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Τὸ Πνεῦμα τὸ ἅγιον Θεός, συμφυὲς  καὶ σύνθρονον, Πατρὶ καὶ Λόγῳ γνωρίζεται, φῶς ὑπερτέλειον, ἐκ φωτὸς ἐκλάμψαν, ἐξ  ἀνάρχου τελείου, Πατρός, καὶ δι' Υἱοῦ προερχόμενον, αὐτῷ βοήσωμεν, Ζωοπάροχε  Παράκλητε, τὴν εἰρήνην τῷ κόσμῳ σου δώρησαι.
<span color=red>Δόξα... Καὶ νῦν...  Ἦχος πλ. δ'</span>
Ὅτε τὸ Πνεῦμά σου κατέπεμψας  Κύριε, καθημένοις τοῖς Ἀποστόλοις, τότε οἱ τῶν Ἑβραίων παῖδες θεωροῦντες,  ἐξίσταντο θάμβει· ἤκουον γὰρ αὐτῶν φθεγγομένων, ἑτέραις ξέναις γλώσσαις, καθὼς  τὸ Πνεῦμα ἐχορήγει αὐτοῖς· ἰδιῶται γὰρ ὄντες, ἐσοφίσθησαν, καὶ τὰ ἔθνη πρὸς  πίστιν ζωγρήσαντες, τὰ θεῖα ἐρρητόρευον· διὸ καὶ ἡμεῖς βοῶμέν σοι· ὁ ἐπὶ γῆς  ὀφθείς, καὶ ἐκ τῆς πλάνης σώσας ἡμᾶς, Κύριε, δόξα σοι.

<span color=red>Τῌ ΠΑΡΑΣΚΕΥῌ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τὴν α'  Στιχολογίαν </span>
<span color=red>Κάθισμα Ἦχος πλ. δ'</span>
<span color=red>Τὸ προσταχθὲν μυστικῶς</span>
Μετὰ τὴν Ἔγερσιν Χριστέ, τὴν ἐκ  τοῦ τάφου, καὶ τὴν πρὸς ὕψος οὐρανοῦ θείαν Ἀνάληψιν, τοῖς θεόπταις τὴν δόξαν  σου, κατέπεμψας οἰκτίρμον, Πνεῦμα εὐθὲς ἐγκαινίσας τοῖς Μαθηταῖς· ὅθεν ὥσπερ  κιθάρα μουσουργική, πᾶσιν ἐτρανολόγησαν, τῷ θείῳ πλήκτρῳ, μυστικῶς, Σῶτερ τὰ  ἀπηχήματα, καὶ τὴν οἰκονομίαν σου. (Δίς)

<span color=red>Μετὰ τὴν β'  Στιχολογίαν </span>
<span color=red>Κάθισμα ὅμοιον</span>
Οἱ σοῦ Σωτῆρος ἐρασταί, χαρᾶς  ἐπλήσθησαν, καὶ θάρσος ἔλαβον οἱ πρῴην δειλιῶντες, ὡς τὸ Πνεῦμα τὸ ἅγιον,  σήμερον ἐξ ὕψους, κατῆλθεν, καὶ ἔστη ἐπὶ τὰς κάρας τῶν Μαθητῶν, καὶ ἄλλος ἄλλα  ἐλάλει πρὸς τοὺς λαούς· γλῶσσαι γὰρ διεσπάρησαν, ὁρώμεναι ὡσεὶ πυρός, καὶ  τούτους οὐ κατέφλεξαν, ἀλλὰ μᾶλλον ἐδρόσισαν. (Δίς)

<span color=red>Εἰς τὸν Στίχον τῶν  Αἴνων</span>
<span color=red>Στιχηρὰ Προσόμοια</span>
<span color=red>Ἦχος α' τῶν οὐρανίων  ταγμάτων</span>
Ἐπιπαφλάζοντος πάλαι, πυρίνου  ἅρματος, ὁ ζηλωτὴς Ἠλίας, καὶ πυρίπνους ἐν δόξῃ, ὀχούμενος ἐδήλου, τὴν νῦν ἐν  Σιών, Ἀποστόλοις ἐκλάμψασαν, ἀφ' ὕψους θείαν ἐπίπνοιαν ἐμφανῶς, δι' ἧς κόσμον  κατελάμπρυναν.

<span color=red>Στίχ.  Καρδίαν καθαρὰν κτίσον ἐν ἐμοί, ὁ  Θεός, καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Ἰσηγοροῦντες τὴν θείαν, οἰκονομίαν  Χριστοῦ, ἐν πυριμόρφοις γλώσσαις, οἱ Ἀπόστολοι πάντες, ἐφώτισαν τὰ ἔθνη, σέβειν  πιστῶς, ἐν τρισὶν ὑποστάσεσιν, ἕνα Θεόν τὸν Πατέρα, καὶ τὸν Υἱόν, καὶ τὸ Πνεῦμα  τὸ πανάγιον.

<span color=red>Στίχ.  Μὴ ἀπορρίψῃς με ἀπὸ τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Σιὼν ἁγία ἡ Μήτηρ, Ἐκκλησιῶν  ἁπασῶν, ἐν ᾗ πυρὸς ἐν εἴδει, τὸ Παράκλητον Πνεῦμα, ἐπὶ τοὺς Ἀποστόλους, κατῆλθε  φρικτῶς, χαῖρε νῦν καὶ ἑόρταζε, τὴν κοσμοπόθητον ὄντως Πεντηκοστήν, σὺν ἡμῖν  πανηγυρίζουσα.
<span color=red>Δόξα... Καὶ νῦν...  Ἦχος πλ. β'</span>
Βασιλεῦ οὐράνιε, Παράκλητε, τὸ  Πνεῦμα τῆς ἀληθείας, ὁ πανταχοῦ παρών, καὶ τὰ πάντα πληρῶν, ὁ θησαυρὸς τῶν  ἀγαθῶν, καὶ ζωῆς χορηγός, ἐλθέ, καὶ σκήνωσον ἐν ἡμῖν, καὶ καθάρισον ἡμᾶς, ἀπὸ  πάσης κηλῖδος, καὶ σῶσον ἀγαθὲ τὰς ψυχὰς ἡμῶν.
</document>