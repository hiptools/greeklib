<?xml version="1.0" encoding="UTF-8"?>
<document book="triod" part="" name="p84" title="Τῌ ΤΡΙΤῌ ΜΕΤΑ ΤΗΝ  ΠΕΝΤΗΚΟΣΤΗΝ">
Τῌ ΤΕΤΑΡΤῌ ΜΕΤΑ ΤΗΝ ΠΕΝΤΗΚΟΣΤΗΝ
<span color=red>Τῌ ΤΡΙΤῌ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>Ε Σ Π Ε Ρ Α Σ</span>
<span color=red> </span>
<span color=red>Στιχηρὰ τῆς Ἑορτῆς γ'</span>
<span color=red>Ἦχος α' Τῶν  οὐρανίων ταγμάτων</span>
Ὡς προσφυὲς ὡς οἰκεῖον, τοῖς  λογικοῖς οὐρανοῖς, ἐν πυριμόρφοις γλώσσαις, τοῦ Θεοῦ καταγγέλλειν, τοῖς ἔθνεσι  τῇν δόξαν, τοῦ τῷ πυρί, οὐρανοὺς ὡραΐσαντος, καὶ καταυγάσαντος κόσμον τὸν  αἰσθητόν, σὺν Υἱῷ τε καὶ τῷ Πνεύματι.

Ἐν τῇ Σιὼν συνηγμένων, τῶν Μαθητῶν  τοῦ Χριστοῦ, ὡς ἡ ἐπαγγελία, τὸ πανάγιον Πνεῦμα, ἐν τούτοις ἐφιζῆσαν, εἴδει  πυρός, πυριπνόους ἀνέδειξεν, ἐκφαντορίαις τὰ δόγματα μυστικαῖς, τῆς Τριάδος  ῥητορεύοντας.

Οὐρανοχάλκευτα ξίφη, τοὺς Ἱεροὺς  Μαθητάς, τὸ ἱερὸν φοιτῆσαν, ἐκτετέλεκε Πνεῦμα, τῇν γῆν καθιερῶσαι, τῷ ποιητῇ,  ἀνιέρους συγκόψαντας, ὡς ἐκλιπεῖν τὰς ῥομφαίας τοῦ πονηροῦ, καὶ σωθῆναι τὰς  ψυχὰς ἡμῶν.
<span color=red>Δόξα... Καὶ νῦν...  Ἦχος β'</span>
Εἴδομεν τὸ φῶς τὸ ἀληθινόν,  ἐλάβομεν Πνεῦμα ἐπουράνιον, εὕρομεν Πίστιν ἀληθῆ, ἀδιαίρετον Τριάδα  προσκυνοῦντες· αὕτη γὰρ ἡμᾶς ἔσωσε.

<span color=red>Στιχηρὰ Προσόμοια</span>
<span color=red>Ἦχος δ' Ἔδωκας  σημείωσιν</span>
Σήμερον ἐφοίτησε, τοῦ παναγίου σου  Πνεύματος, ἡ ἐνέργεια Κύριε, ἐν τοῖς Ἀποστόλοις σου, καὶ σοφοὺς ἐνδεῖξαν, τῇ  θεογνωσίᾳ, καταπεπλήρωκεν ἰδού, τῆς μακαρίας διδασκαλίας σου· διό σου τῇν  σωτήριον, οἰκονομίαν δοξάζομεν, Ἰησοῦ Παντοδύναμε, ὁ Σωτὴρ τῶν ψυχῶν ἡμῶν.

<span color=red>Στίχ.  Καρδίαν καθαρὰν κτίσον ἐν ἐμοὶ ὁ  Θεός καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Σήμερον τὸ Πνεῦμά σου, τὸ παντοδύναμον Δέσποτα, ἐκ Πατρὸς καταπέμπεται, τὸ σοὶ ὁμοούσιον, ἐν πυρίναις γλώσσαις, διανεμηθὲν δέ, τὰ μεγαλεῖά σου λαλεῖν, τους Ἀποστόλους σου  παρεσκεύασε· διό σου τὴν σωτήριον, οἰκονομίαν δοξάζομεν, Ἰησοῦ παντοδύναμε, ὁ Σωτὴρ τῶν ψυχῶν ἡμῶν.

<span color=red>Στίχ.  Μὴ ἀπορρίψῃς με, ἀπὸ τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Σήμερον ἐξέχεας, τοῦ Παρακλήτου  σου Πνεύματος, ὁ Σωτὴρ τὰ χαρίσματα, τῇ βροτείᾳ φύσει, διδοὺς προφητεύειν, ὡς  ἔφησας λόγε, καὶ τὴν Τριάδα, προσκυνεῖν, ἀδιαιρέτως συνεξεπαίδευσας· διό σου τῇν  σωτήριον, οἰκονομίαν δοξάζομεν, Ἰησοῦ παντοδύναμε, ὁ Σωτὴρ τῶν ψυχῶν ἡμῶν.
<span color=red>Δόξα... Καὶ νύν...  Ἦχος β'</span>
Ἐν τοῖς Προφήταις ἀνήγγειλας ἡμῖν  ὁδὸν σωτηρίας, καὶ ἐν Ἀποστόλοις ἔλαμψε, Σωτὴρ ἡμῶν, ἡ χάρις τοῦ Πνεύματός σου,  σὺ εἶ Θεὸς πρῶτος, σὺ καὶ μετὰ ταῦτα, καὶ εἰς τοὺς αἰῶνας σὺ εἶ ὁ Θεὸς ἡμῶν.

<span color=red>Τῌ ΤΕΤΑΡΤῌ ΜΕΤΑ ΤΗΝ  ΠΕΝΤΗΚΟΣΤΗΝ</span>
<span color=red>Π Ρ Ω Ϊ</span>
<span color=red> </span>
<span color=red>Μετὰ τῇν α'  Στιχολογίαν </span>
<span color=red>Κάθισμα Ἦχος δ'</span>
<span color=red>Ταχὺ προκατάλαβε</span>
Καθὼς ἐπηγγείλατο, αὐτεξουσίως  μολόν, τὸ Πνεῦμα τὸ ἅγιον, τοῖς Ἀποστόλοις Χριστέ, εἰς μίαν συνήρμοσε, πίστεως  συμφωνίαν, τῆς ἀκτίστου Τριάδος, γλώσσας τάς διαφόρους, τῆς ἐθνῶν πανσπερμίας·  ἀλλ' οἴκησον καὶ ἡμῖν ἀγαθέ, φιλάνθρωπε δεόμεθα. (Δίς)

<span color=red>Μετὰ τῇν β'  Στιχολογίαν </span>
<span color=red>Κάθισμα Ἦχος πλ. δ'</span>
<span color=red>Τὴν Σοφίαν καὶ λόγον</span>
Τὸ πανάγιον Πνεῦμα νῦν κατελθόν,  ἐπὶ τοὺς Ἀποστόλους εἴδει πυρός, θάμβους ἐπλήρωσε, τῶν ἐθνῶν τὰ συστήματα· ἐν  γὰρ γλώσσαις λαλούντων, πυρίναις φιλάνθρωπε, τὴν ἰδίαν ἕκαστος, διάλεξιν ἤκουεν·  ὅθεν καὶ τὸ θαῦμα, τοῖς ἀπίστοις ὡς μέθη, πιστοῖς δὲ σωτήριον, ἀληθῶς  ἐγνωρίζετο· διὰ τοῦτο δοξάζομεν, τὸ κράτος σου, Χριστὲ ὁ Θεός, τῶν πταισμάτων  ἄφεσιν αἰτούμενοι, καταπέμψαι πλουσίως τοῖς δούλοις σου. (Δίς)

<span color=red>Εἰς τὸν Στίχον τῶν  Αἴνων</span>
<span color=red>Στιχηρὰ Προσόμοια</span>
<span color=red>Ἦχος πλ. β' Τριήμερος  ἀνέστης</span>
Τὸ Πνεῦμα τὸ πανάγιον, τὸ φῶς τὸ  ἐκ φωτὸς προϊόν, ἐν πυρίναις γλώσσαις, ἦλθεν ἐπὶ γῆς, φλέξαι τὰς ἁμαρτίας, τῶν  πίστει προσκυνούντων, τὴν τρισυπόστατον Θεότητα.

<span color=red>Στίχ.  Καρδίαν καθαρὰν κτίσον ἐν ἐμοὶ ὁ  Θεός, καὶ Πνεῦμα εὐθὲς ἐγκαίνισον ἐν τοῖς ἐγκάτοις μου.</span>

Τὸ Πνεῦμα τὸ πανάγιον, ἐγκαίνισον  ἡμῖν ὁ Θεός, ὅπερ πάλαι, πέμψας σου τοῖς Μαθηταῖς, ἐνίσχυσας οἰκτίρμον, πληρῶσαι  ἐν τῷ κόσμῳ, σοῦ τὰ σωτήρια θελήματα.

<span color=red>Στίχ.  Μὴ ἀπορρίψῃς με ἀπὸ τοῦ προσώπου  σου, καὶ τὸ Πνεῦμά σου τὸ Ἅγιον μὴ ἀντανέλῃς ἀπ΄ ἐμοῦ.</span>

Τὸ Πνεῦμα τὸ πανάγιον, πιστῶς  θεολογήσωμεν, ἐκβοῶντες· Μὴ ἀποστῇς ἀφ' ἡμῶν, Παράκλητε, ὁ πᾶσι παρέχων  σωτηρίαν, καὶ ἁγιάζων τοὺς ὑμνοῦντάς σε.
<span color=red>Δόξα... Καὶ νῦν...  Ἦχος β'</span>
Ἐν ταῖς αὐλαῖς σου ὑμνήσω σε, τὸν  Σωτῆρα τοῦ κόσμου, καὶ κλίνας γόνυ προσκυνήσω σου, τῇν ἀήττητον δύναμιν, ἐν  ἑσπέρᾳ, καὶ πρωΐ, καὶ μεσημβρίᾳ, καὶ ἐν παντὶ καιρῷ εὐλογήσω σε, Κύριε.
</document>