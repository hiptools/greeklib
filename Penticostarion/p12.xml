<?xml version="1.0" encoding="UTF-8"?>
<document book="triod" part="" name="p12" title="Τῌ ΑΓΙᾼ ΚΑΙ ΜΕΓΑΛῌ  ΚΥΡΙΑΚῌ">
ΔΕΥΤΕΡΑ
<span color=red>Τῌ ΑΓΙᾼ ΚΑΙ ΜΕΓΑΛῌ  ΚΥΡΙΑΚῌ</span>
<span color=red>ΤΟΥ ΠΑΣΧΑ ΕΣΠΕΡΑΣ</span>

<span color=red>Εἰς τὸ Λυχνικόν,  ἀλλάσσει ὁ Ἱερεὺς πᾶσαν τὴν ἱερατικὴν στολὴν αὐτοῦ, καὶ στὰς κατενώπιον τῆς  ἁγίας Τραπέζης μετὰ τοῦ θυμιατοῦ, σφραγίζει σταυροειδῶς, καὶ ἐκφωνεῖ λέγων·</span>

Εὐλογητὸς ὁ Θεὸς ἡμῶν...
<span color=red>καὶ ἡμῶν  ἀνταποκρινομένων τό, Ἀμήν, ἄρχεται ὁ Ἱερεὺς</span>
Χριστὸς ἀνέστη... γ'
<span color=red>Στίχ. α'  Ἀναστήτω ὁ Θεός, καὶ διασκορπισθήτωσαν οἱ ἐχθροὶ αὐτοῦ, καὶ φυγέτωσαν ἀπὸ  προσώπου αὐτοῦ οἱ μισοῦντες αὐτόν.</span>
<span color=red>Στίχ. β'  Ὡς ἐκλείπει καπνός, ἐκλιπέτωσαν, ὡς τήκεται κηρὸς ἀπὸ προσώπου πυρός.</span>
<span color=red>Στίχ. γ'  Οὕτως ἀπολοῦνται οἱ ἁμαρτωλοὶ ἀπὸ προσώπου τοῦ Θεοῦ, καὶ οἱ δίκαιοι  εὐφρανθήτωσαν.</span>
<span color=red>Στίχ. δ'  Αὕτη ἡ ἡμέρα, ἣν ἐποίησεν ὁ Κύριος, ἀγαλλιασώμεθα, καὶ εὐφρανθῶμεν ἐν αὐτῇ.</span>
<span color=red>Δόξα...</span>
Χριστὸς ἀνέστη...
<span color=red>Καὶ νῦν...</span>
<span color=red>τὸ αὐτὸ</span>
<span color=red>Εἶτα ὁ Ἱερεύς,  γεγονωτέρᾳ φωνῇ</span>
Χριστὸς ἀνέστη ἐκ νεκρῶν, θανάτῳ θάνατον πατήσας...
<span color=red>Ὁ Χορὸς  Καὶ τοὶς ἐν τοῖς μνήμασι ζωὴν χαρισάμενος.</span>

<span color=red>Εἰς τό, Κύριε  ἐκέκραξα, ἱστῶμεν Στίχ. ς' καὶ ψάλλομεν Στιχηρὰ Ἀναστάσιμα, γ' καὶ Ἀνατολικά,  γ'.</span>
<span color=red>Ἦχος β'</span>
Τὸν πρὸ αἰώνων ἐκ Πατρὸς  γεννηθέντα τὸν Θεὸν λόγον σαρκωθέντα, ἐκ Παρθένου Μαρίας, δεῦτε προσκυνήσωμεν·  Σταυρὸν γὰρ ὑπομείνας, τῇ ταφῇ παρεδόθη, ὡς αὐτός ἠθέλησε, καὶ ἀναστὰς ἐκ  νεκρῶν, ἔσωσέ με τὸν πλανώμενον ἄνθρωπον.

Χριστὸς ὁ Σωτὴρ ἡμῶν, τὸ καθ' ἡμῶν  χειρόγραφον, προσηλώσας τῷ Σταυρῷ, ἐξήλειψε καὶ τοῦ θανάτου τὸ κράτος κατήργησε.  Προσκυνοῦμεν αὐτοῦ, τὴν τριήμερον Ἔγερσιν.

Σὺν Ἀρχαγγέλοις ὑμνήσωμεν, Χριστοῦ  τὴν Ἀνάστασιν· αὐτὸς γὰρ λυτρωτής ἐστι καὶ Σωτὴρ τῶν ψυχῶν ἡμῶν, καὶ ἐν δόξῃ  φοβερᾷ, καὶ κραταιᾷ δυνάμει, πάλιν ἔρχεται, κρῖναι κόσμον ὃν ἔπλασεν.
<span color=red>Στιχηρὰ Ἀνατολικὰ</span>
Σὲ τὸν σταυρωθέντα καὶ ταφέντα  Ἄγγελος ἐκήρυξε Δεσπότην, καὶ ἔλεγε ταῖς Γυναιξί· Δεῦτε ἴδετε, ὅπου ἔκειτο ὁ  Κύριος· ἀνέστη γὰρ καθὼς εἶπεν, ὡς παντοδύναμος· διό σε προσκυνοῦμεν τὸν μόνον  ἀθάνατον, Ζωοδότα Χριστὲ ἐλέησον ἡμᾶς.

Ἐν τῷ Σταυρῷ σου κατήργησας, τὴν  τοῦ ξύλου κατάραν, ἐν τῇ ταφῇ σου ἐνέκρωσας τοῦ θανάτου τὸ κράτος, ἐν δὲ τῇ  ἐγέρσει σου ἐφώτισας τὸ γένος τῶν ἀνθρώπων· διὰ τοῦτό σοι βοῶμεν· Εὐεργέτα  Χριστέ, ὁ Θεὸς ἡμῶν δόξα σοι.

Ἠνοίγησάν σοι Κύριε φόβῳ πύλαι  θανάτου, πυλωροὶ δὲ ᾍδου ἰδόντες σε ἔπτηξαν· πύλας γὰρ χαλκᾶς συνέτριψας καὶ  μοχλοὺς σιδηροῦς συνέθλασας καὶ ἐξήγαγες ἡμᾶς ἐκ σκότους καὶ σκιᾶς θανάτου, καὶ  τοὺς δεσμοὺς ἡμῶν διέρρηξας.
<span color=red>Δόξα...</span>
Τὸν σωτήριον ὕμνον ᾄδοντες, ἐκ  στομάτων ἀναμέλψωμεν· δεῦτε πάντες ἐν οἴκῳ Κυρίου προσπέσωμεν λέγοντες· ὁ ἐπὶ  ξύλου σταυρωθείς, καὶ ἐκ νεκρῶν ἀναστὰς καὶ ὢν ἐν κόλποις τοῦ Πατρὸς ἱλάσθητι  ταῖς ἁμαρτίαις ἡμῶν.
<span color=red>Καὶ νῦν... Θεοτοκίον.</span>
Παρῆλθεν ἡ σκιὰ τοῦ νόμου τῆς  χάριτος ἐλθούσης· ὡς γὰρ ἡ βάτος οὐκ ἐκαίετο καταφλεγομένη, οὕτω Παρθένος  ἔτεκες, καὶ Παρθένος ἔμεινας, ἀντὶ στύλου πυρός, δικαιοσύνης ἀνέτειλεν Ἥλιος,  ἀντὶ Μωϋσέως Χριστός, ἡ σωτηρία τῶν ψυχῶν ἡμῶν.

<span color=red>Εἴσοδος μετὰ τοῦ  Εὐαγγελίου τὸ Φῶς ἱλαρόν...</span>

<span color=red>Προκείμενον Ἦχος βαρὺς</span>
Τίς Θεὸς μέγας, ὡς ὁ Θεὸς ἡμῶν, σὺ  εἶ ὁ Θεός, ὁ ποιῶν θαυμάσια μόνος.
<span color=red>Στίχ.  Ἐγνώρισας ἐν τοῖς λαοῖς τὴν  δύναμίν σου.</span>
<span color=red>Στίχ.  Καὶ εἶπα· Νῦν ἠρξάμην, αὕτη ἡ  ἀλλοίωσις τῆς δεξιᾶς τοῦ Ὑψίστου.</span>
<span color=red>Στίχ.  Ἐμνήσθην τῶν ἔργων Κυρίου.</span>

<span color=red>Καὶ ὑπὲρ τοῦ  καταξιωθῆναι ἡμᾶς τῆς ἀκροάσεως τοῦ ἁγίου Εὐαγγελίου κτλ.</span>
<span color=red> </span>
<span color=red>Εὐαγγέλιον κατὰ  Ἰωάννην</span>
Οὔσης ὀψίας τῇ ἡμέρᾳ ἐκείνῃ...

<span color=red>Εἶτα Ἐκτενής, τό,  Εἴπωμεν πάντες... Καταξίωσον Κύριε... Πληρώσωμεν τὴν ἑσπερινήν, κτλ.</span>
<span color=red> </span>
<span color=red>Μετὰ δὲ τὴν ἐκφώνησιν,  ψάλλομεν τῆς ὀκτωήχου τὸ Στιχηρὸν Ἀναστάσιμον τῶν Ἀποστίχων.</span>

<span color=red>Ἦχος β'</span>
Ἡ Ἀνάστασίς σου Χριστὲ Σωτὴρ  ἅπασαν ἐφώτισε τὴν οἰκουμένην, καὶ ἀνεκαλέσω τὸ ἴδιον πλάσμα, Παντοδύναμε Κύριε,  δόξα σοι.

<span color=red>Εἶτα, τὰ Στιχηρὰ τοῦ  Πάσχα μετὰ τῶν στίχων αὐτῶν.</span>

<span color=red>Ἦχος πλ. α'</span>
<span color=red>Στίχ.  Ἀναστήτω ὁ Θεός, καὶ  διασκορπισθήτωσαν οἱ ἐχθροὶ αὐτοῦ, καὶ φυγέτωσαν ἀπὸ προσώπου αὐτοῦ οἱ μισοῦντες  αὐτόν.</span>

Πάσχα ἱερὸν ἡμῖν σήμερον  ἀναδέδεικται, Πάσχα καινόν, Ἅγιον, Πάσχα μυστικόν, Πάσχα πανσεβάσμιον, Πάσχα  Χριστὸς ὁ λυτρωτής, Πάσχα ἄμωμον, Πάσχα μέγα, Πάσχα τῶν πιστῶν, Πάσχα, τὸ πύλας  ἡμῖν τοῦ Παραδείσου ἀνοῖξαν, Πάσχα, πάντας ἁγιάζον πιστούς.

<span color=red>Στίχ.  Ὡς ἐκλείπει καπνός, ἐκλιπέτωσαν,  ὡς τήκεται κηρὸς ἀπὸ προσώπου πυρός.</span>

Δεῦτε ἀπὸ θέας Γυναῖκες  εὐαγγελίστριαι, καὶ τῇ Σιὼν εἴπατε· Δέχου παρ΄ ἡμῶν χαρᾶς εὐαγγέλια, τῆς  Ἀναστάσεως Χριστοῦ, τέρπου, χόρευε, καὶ ἀγάλλου Ἱερουσαλήμ, τὸν Βασιλέα Χριστόν,  θεασαμένη ἐκ τοῦ μνήματος, ὡς νυμφίον προερχόμενον.

<span color=red>Στίχ.  Οὕτως ἀπολοῦνται οἱ ἁμαρτωλοὶ ἀπὸ  προσώπου τοῦ Θεοῦ, καὶ οἱ δίκαιοι εὐφρανθήτωσαν.</span>

Αἱ Μυροφόροι γυναῖκες, ὄρθρου  βαθέος, ἐπιστᾶσαι πρὸς τὸ μνῆμα τοῦ Ζωοδότου, εὗρον Ἄγγελον, ἐπὶ τὸν λίθον  καθήμενον, καὶ αὐτὸς προσφθεγξάμενος, αὐταῖς οὕτως ἔλεγε· Τί ζητεῖτε τὸν ζῶντα  μετὰ τῶν νεκρῶν; τί θρηνεῖτε τὸν ἄφθαρτον ὡς ἐν φθορᾷ; ἀπελθοῦσαι κηρύξατε, τοῖς  αὐτοῦ Μαθηταῖς.

<span color=red>Στίχ.  Αὕτη ἡ ἡμέρα, ἣν ἐποίησεν ὁ  Κύριος, ἀγαλλιασώμεθα, καὶ εὐφρανθῶμεν ἐν αὐτῇ.</span>

Πάσχα τὸ τερπνόν, Πάσχα Κυρίου,  Πάσχα, Πάσχα πανσεβάσμιον ἡμῖν ἀνέτειλε, Πάσχα, ἐν χαρᾷ ἀλλήλους περιπτυξώμεθα,  ὦ Πάσχα λύτρον λύπης· καὶ γὰρ ἐκ τάφου σήμερον ὥσπερ ἐκ παστοῦ, ἐκλάμψας  Χριστός, τὰ Γύναια χαρᾶς ἔπλησε λέγων· Κηρύξατε Ἀποστόλοις.
<span color=red>Δόξα... Καὶ νῦν...</span>
Ἀναστάσεως ἡμέρα, καὶ λαμπρυνθῶμεν  τῇ πανηγύρει, καὶ ἀλλήλους περιπτυξώμεθα. Εἴπωμεν ἀδελφοί, καὶ τοῖς μισοῦσιν  ἡμᾶς· Συγχωρήσωμεν πάντα τῇ Ἀναστάσει, καὶ οὕτω βοήσωμεν· Χριστὸς ἀνέστη ἐκ  νεκρῶν, θανάτῳ θάνατον πατήσας, καὶ τοῖς ἐν τοῖς μνήμασι, ζωὴν χαρισάμενος.

<span color=red>Καὶ τὰ ἕτερα, τό,  Χριστὸς ἀνέστη... γ', καὶ Ἀπόλυσις</span>
<span color=red> </span>
<span color=red>Τῌ ΔΕΥΤΕΡᾼ ΤΗΣ  ΔΙΑΚΑΙΝΗΣΙΜΟΥ</span>
<span color=red>ΠΡΩΪ</span>
<span color=red> </span>
<span color=red>Εἰς τοὺς Αἴνους, τό,  Πᾶσα πνοή, καὶ ψάλλομεν Στιχηρὰ Ἀναστάσιμα τῆς Ὀκτωήχου  </span>
<span color=red>Ἦχος β'</span>
Πᾶσα πνοὴ καὶ πᾶσα κτίσις, σὲ  δοξάζει Κύριε, ὅτι διὰ τοῦ Σταυροῦ τὸν θάνατον κατήργησας, ἵνα δείξῃς τοῖς  λαοῖς, τὴν ἐκ νεκρῶν σου Ἀνάστασιν, ὡς μόνος φιλάνθρωπος.

Εἰπάτωσαν Ἰουδαῖοι· Πῶς οἱ  στρατιῶται ἀπώλεσαν τηροῦντες τὸν Βασιλέα: διὰ τί γὰρ ὁ λίθος οὐκ ἐφύλαξε τὴν  πέτραν τῆς ζωῆς; Ἢ τὸν ταφέντα δότωσαν, ἢ ἀναστάντα προσκυνείτωσαν, λέγοντες σὺν  ἡμῖν· Δόξα τῷ πλήθει τῶν οἰκτιρμῶν σου, Σωτὴρ ἡμῶν, δόξα σοι.

Χαίρετε λαοὶ καὶ ἀγαλλιᾶσθε·  Ἄγγελος ἐκάθισεν εἰς τὸν λίθον τοῦ μνήματος, αὐτὸς ἡμᾶς εὐηγγελίσατο,  εἰπών·Χριστὸς ἀνέστη ἐκ νεκρῶν, ὁ Σωτὴρ τοῦ κόσμου καὶ ἐπλήρωσε τὰ σύμπαντα  εὐωδίας· Χαίρετε λαοὶ καὶ ἀγαλλιᾶσθε.

Ἄγγελος μὲν τό, Χαῖρε, πρὸ τῆς σῆς  συλλήψεως Κύριε, τῇ Κεχαριτωμένῃ ἐκόμισεν. Ἄγγελος δὲ τὸν λίθον τοῦ ἐνδόξου σου  μνήματος, ἐν τῇ σῇ Ἀναστάσει ἐκύλισεν, ὁ μέν, ἀντὶ τῆς λύπης, εὐφροσύνης σύμβολα  μηνύων, ὁ δέ, ἀντὶ θανάτου, Δεσπότην ζωοδότην κηρύττων ἡμῖν. Διὸ βοῶμέν σοι·  Εὐεργέτα τῶν ἁπάντων Κύριε, δόξα σοι.

<span color=red>Καὶ τὰ Στιχηρὰ τοῦ  Πάσχα, ὡς προεγράφησαν εἰς τὸν Ὄρθρον τῆς Κυριακῆς Τό, Χριστὸς ἀνέστη... γ,'  Ἐκτενής, καὶ Ἀπόλυσις</span>
<span color=red> </span>
<span color=red>Εἰς τὴν Λειτουργίαν</span>
<span color=red> </span>
<span color=red>Προκείμενον τοῦ  Ἀποστόλου</span>
<span color=red>Ἦχος πλ. δ'</span>
Εἰς πᾶσαν τὴν γῆν ἐξῆλθεν...
<span color=red>Στίχ.  οἱ οὐρανοὶ διηγοῦνται δόξαν Θεοῦ.</span>

<span color=red>Ἡ Πρᾶξις</span>
Ἐν ταῖς ἡμέραις ἐκείναις,  ὑπέστρεψαν οἱ Ἀπόστολοι εἰς Ἱερουσαλήμ...

<span color=red>Εὐαγγέλιον</span>
<span color=red>Ἐκ τοῦ κατὰ Ἰωάννην</span>
Θεὸν οὐδεὶς ἑώρακε πώποτε...

<span color=red>Κοινωνικὸν</span>
Σῶμα Χριστοῦ μεταλάβετε, πηγῆς  ἀθανάτου γεύσασθε. Ἀλληλούϊα.


</document>